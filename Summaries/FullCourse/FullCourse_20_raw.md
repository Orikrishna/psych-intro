**שיעור 20**

ישנו קושי גדול מאוד לאבחן אבחנה חד משמעית של ממה בן אדם סובל, או תחת כותרת של הוא סובל מזה והוא סובל ממשהו אחר. על פניו לפי הספר זה נראה פשוט, אם לבן אדם יש סימפטומים כאלה ואחרים נגדיר אותו כבעל מחלה כזו. אבל בין תיאוריה לבין מציאות זה לא בדיוק חייב להתאים וזה אחד הקשיים הגדולים באבחון. הקושי השני הוא שבהרבה מאוד מקרים נראה חולים שנמצאים בכמה מקומות, זה לא כל כך חד משמעי, בן אדם יכול להיות עם או סי די לא טיפוסי והוא גם יהיה עם דיכאון וחרדה חברתית. 

**הפרעה אובססיבית קומפולסיבית – OCD**

* זו הפרעה לא קלה, כמו בהפרעות אחרות ובמחלות פיזיות יש גם עוצמות שונות.   
* השכיחות היא די גבוהה, בין 2-3% מהאוכלוסייה. זה מאוד גבוה.   
* יש חולי או סי די שעוצמת ההפרעה היא נמוכה סך הכל, וייתכן והאנשים לא ידעו שהם סובלים מאו סי די ולא אובחנו ככאלו וסך הכל הם מסתדרים. ויש כאלו שמצבם כל כך חמור שהם לחלוטין לא מתפקדים.   
    
* החולים סובלים מאובססיות (מחשבות טורדניות) ומבצעים קומפולסיות (התנהגויות כפייתיות) או שתיהן:

  אובססיות מוגדרות באופן הבא:  
1. מחשבות, דחפים, או דימויים עקשניים, שאותה חווה האדם כחודרניים ובלתי רצויים, ושבדרך כלל מעוררים חרדה או מצוקה. יש אנשים שמחולקים לפי חרדות, לדוגמא אנשים שחרדים לניקיון ואז נראה קבוצה שלמה של חולי או סי די שעסוקים **בבעיית הניקיון.** הם פוחדים מלגעת מכל דבר או בחיידקים. אלו מתנהלים בצורה הזויה כמו שטיפת ידיים עד שהעור נקרע. יש כאלו המאופיינים **בבעיית סדר**, וישנה מחשבה שאם הבקבוק יהיה במקום מסוים על השולחן אז לא יקרה שום דבר רע למשפחה שלי. זהו חיבור לא רציונאלי. יש כאלו העוסקים **בבעיה של מחשבות**, שאם הם יחשבו על דבר מסוים אז הוא באמת יקרה.   
2. האדם מנסה להתעלם מהמחשבות הדחפים או הדימויים האלו, או **לנטרל אותם באמצעות מחשבה או פעולה אחרת.** 

   קומפולסיות מוגדרת באופן הבא:  
1. דפוסים התנהגותיים כמו שטיפת ידיים, סידור, או בדיקה, או פעולות מנטליות כמו ספירה, חזרה על מילים, חוזרים ונשנים שהאדם נדחף לבצע בתגובה לאובססיה או בהתאם לחוקים נוקשים שהוא מרגיש שעליו לקיים.   
   **יש את מאפיין הספק – מה אם?..** זה אחד הפקטורים המשמעותיים בחשיבה של החולים. ומה אם בכל זאת אני אדבק בחיידקים האלו?.. יש להם קושי אדיר לחיות באי וודאות. אז הם כל הזמן מבצעים את אותה מנטרה והיא פוגעת בהם. מה אם היה חיידק על הברז? אשטוף שוב ושוב את הידיים.   
2. מטרת ההתנהגויות או הפעולות היא להפחית חרדה או מצוקה (לאותה השנייה), או למנוע אירוע מאיים, ואולם אין קשר מציאותי בין הפעולות הללו לבין מה שנועדו למנוע, או שהן מוגזמות בעליל.   
   

כולל: האובססיות והקומפולסיות גוזלות זמן רב מהיום וגורמות למצוקה עזה או פוגעות באורח משמעותי בחיים החברתיים ובתפקוד התעסוקתי או הלימודי של האדם. 

לא כולל: אם הסימפטומים מוסברים בצורה טובה יותר על ידי הפרעה אחרת, או שהסימפטומים הם תוצאה של שימוש באלכוהול, סמים או תרופות או מצב רפואי אחר.   
מאפיינים על פי הספר: לרבים מהסובלים מהפרעה זו יש אמונות דיספונקציונליות, אלה כוללות:

- חוש אחריות מופרז  
- פרפקציוניזם וחוסר סובלנות למצבי המציאות  
- הפרזה בערכן של מחשבות

**הפרעת חרדה מוכללת**  
אלו אנשים שדואגים כל הזמן, האדם מתקשה לשלוט בדאגותיו. אדם כזה יוגדר בחולה בחרדה כללית אם זה מפריע לתפקוד היום יומי שלו.  
זו למעשה חרדה ודאגה מופרזת שמופיעה רוב הזמן לגבי מספר אירועים או פעילויות (לאורך ששה חודשים לפחות).   
זה קשור לכל מיני סימפטומים שמתקיימים לאורך כל התקופה הזו: חוסר שקט, עייפות, קשיי ריכוז או מצב של בלק אאוט, רוגז, בעיות בשינה וכו'.   
יש הגעה למצב של תופעות של הימנעויות. הבן אדם נמנע מכל דבר ומסתגר כי הוא בכל כך הרבה הימנעויות והוא לא חי חיים רגילים. חלק גדול מהמצוקה נובע מזה.   
יש על כך פירוט במצגת והיא אמרה לא להעתיק. 

לדוגמא, אנשים שיש להםPTSD  הלם קרב, פוסט טראומה, נמנעים מכל רעש כזה או אחר כי הם נזכרים בכל הרעשים שהיו להם במלחמה לדוגמא. זה יכול לקרות גם אם אישה נאנסה והתסמינים שיהיו לה הם פוסט טראומטיים הנוגעים לה (תגובה לאירוע שהאדם חש על עצמו או אדם בסביבתו לסכנת חיים מידית). 

**חרדה חברתית**  
זה איזה שהוא פחד בולט ממצב חברתי אחד לפחות, במהלכו האדם היה עלול להיות חשוף להשפלה מצד אחרים. האדם חושש שיבקרו אותו על ההתנהגות שלו או על ביטויי החרדה שלו, דבר שגורם לרוב לפחד או חרדה. אנשים שלא מסוגלים לדבר עם אנשים אחרים אם זו לא משפחה קרובה. גם כאן יש את המצב של ההימנעויות, נמנעים מלדבר ולפגוש או לחפש מקום עבודה, והחיים שלהם מצטמצמים לאותם פתרונות שהם מוצאים. הפחד, החרדה או ההימנעות אינם תוצאות של שימוש בסמים או אלכוהול לצורך העניין.  
יש על כך פירוט במצגת. 

**שיטות אבחון וכלים לאבחון**

1. **ראיונות קליניים – מדברים עם הקליינט**  
   אין ספק שיש מקום מאוד משמעותי לדיווח עצמי, דיבור, לדבר עם המטופל. לשאול אותו מה הסיפור שלו, מה הרקע שלו?  
- **ראיונות מובנים** – סדר השאלות והתכנון קבוע. היתרון שלו הוא כפול, גם נוגעים בכל הנקודות שרוצים לדעת וגם יש אפשרות לדרג ולהשוות. זה יכול להיות פחות רלוונטי להפרעות נפשיות אבל זה יכול להיות גם שיחה פתוחה, מה המרואיין מביא ועל מה קשה לו לענות, איך הוא עונה ועוד. יכול להיות גם שאלונים.   
- **ראיונות לא מובנים** – שאלות על פי המצב, ושיפוט המראיין. יושב מראיין ושואל לפי מה שהוא חושב שצריך. 

2. **מבחנים אובייקטיביים**  
- **מבחני אישיות** \- זהו מבחן מאוד מקובל, אבל הוא מאוד מתיש (MMPI)  המרואיין צריך לענות על 550 הגידים נכון או לא נכון או אין תשובה בתחומים רבים. לדוגמא, אני לא מתעייף במהירות כן או לא. מתוך זה מחלצים 10 סולמות קליניים שונים. החשוב הוא שמתקבל פרופיל של אדם על פני הסולמות האלו.   
- **מבחנים השלכתיים** \- ספציפיים להפרעות השונות לדוגמא שאלון או סי די, האם אתה רוחץ ידיים בתדירות גבוהה? וכו'. האדם לא נשאל על שאלות שהוא אמור לענות, הוא נשאל על דבר אחד אבל מה שמנסים זה להסיק מתשובתו על תחומים אחרים.   
* לדוגמא **מבחן רורשאך** שמראה תמונה מקושקשת של דיו, מציגים למטופל את המצג הוויזואלי של כתמי הדיו והוא צריך להגיד מה הוא רואה. התפיסה היא שהנבדק משליך מהפנימיות שלו בעצם מתן התשובות. המבחן של תשובות *שכיחות* הוא מאוד משמעותי, אם הרבה אנשים אמרו שהם רואים פרפר ואדם אחד אומר שזה משהו אחר כנראה יעיד עליו שהוא חריג (אף פעם לא יאבחנו על משהו אחד, זה תמיד יהיה משהו מצטבר, לאיזה כיוון הולכת החריגות וכו').

  הבוחן מתייחס ל:

* מיקום: אותו חלק אליו מתייחס הנבחן  
* מגדירים: צורה, צבע, צללים, מרקם  
* תוכן: דמויות אנושיות, בעלי חיים, עצמים  
* פופולאריות: שכיחות יחסית של התגובות השונות

  המבחן הוא בעיית מפני ש: 

* יש ניקוד ופירוש שונה של מאבחנים שונים  
* יש שונות גדולה בתגובות המתקבלות  
* תלוי גיל, רמה אינטלקטואלית, תרבות, זה עולם שונה   
* לדוגמא **מבחן TAT** – מציגים לנבחן תמונה רב משמעית. יש 20 כרטיסים עליהם תמונות עמומות בשחור לבן. זה יכול להגיד לא מעט על האדם. 

  מטלת הנבחן:

* הנבחן צריך להמציא סיפור לכל תמונה?  
* מה קדם לאירוע המתואר?  
* מה קורה כעת כולל רגשות ומחשבות הדמויות?  
* מה יקרה בסופו של דבר?

  **במבחנים השלכתיים אנחנו צריכים את האבחון בכדי להכיר את המטופל.** האבחון הוא לא פשוט, חלק גדול מהחולים חולים בכמה מחלות, אין גבולות ברורים. הרצון הוא להכיר את עולמו של האדם, מה המוטיבציה שלו, מהו עולם הרגשות שלו, באילו טווחים עולם הרגשות פועל. 

  **כל האבחונים הם לא חד משמעיים\!\!\!** 


- מבחני אינטליגנציה – זה אמנם נתון רלוונטי הם לא מדד לאבחון פסיכיאטרי.


3. **תצפיות על ההתנהגות**  
   יש תצפיות מובנות, איך אדם מתנהג. תצפית יכולה להיות בטבע של האדם, לראות איך הוא מתנהג ומתפקד ביום יום. תצפיות מובנות נעשות על ילדים לדוגמא בגן ולראות איך הוא מתפקד בסביבה הטבעית שלו. 

כל אלו מתבצעים יחד עם אבחון פסיכופיזיולוגי של תופעות כמו הזעה, דפיקות לב ועוד.   
**האבחון לסוגיו השונים יהיה בהתייחס ל  DSM**

**לסיכום נושא האבחנה:**

- האבחנה היא תיאורית בלבד על פי הספר  
- אין מידע אודות מקור המחלה  
- מאפשרת דיון והשוואות דרכי טיפול  
- מותירה מקום לגישות השונות

