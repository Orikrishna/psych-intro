**שיעור 11**

אנחנו מדברים על זיכרון \=\> זיכרון לטווח ארוך (מאגר הידע שלנו). אנחנו מדברים למעשה על הרבה יותר מזה. על הקשר שבין מאגר הזיכרון הזה לבין כל התפקודים הקוגניטיביים שלנו.   
שאלנו איך מאורגן הידע בזיכרון? הבנו שהוא מאורגן בקטגוריות, סכמות. זה עוזר לנו לשרוד בחיים מפני שעצם העבודה שיש לנו את הקטגוריות הללו, זה אומר שיש לנו מעין גופי ידע (סכמות/קטגוריות) והם מכילים סוגים שונים של מידע שקשור לאותו נושא. כשהסכימה מתעוררת (בפגישת פריט שמעיר אצלנו אותה סכמה, לדוג' בן אדם מסוים) זה אומר שאני מקבלת את כל המידע שיש לי לגבי אותו נושא. אני יודעת מה זה, מה לעשות עם זה, למה לצפות מהדבר הזה, אני לא צריכה לבחון אותו. אפשר לחשוב איך לא היינו שורדים בעולם אם הידע לא היה מסודר כך???

* המערכת שלנו גם מצרפת דברים שהולכים יחד בשביל לבנות לנו עולמות ידע כאלו היוצרים סכמות.   
* הסכמות לעיתים לא מושלמות, שאלנו את עצמנו וראינו סכמות של טיפוסי אנשים – סטריאוטיפים, שאלנו על תועלות ומחירים. אלו הן אותן תועלות או מחירים מכל סכמה קיימת שיש לנו. אבל אנחנו תופסים אותם בצורה יותר דרמטית כשזה מדבר על אנשים...   
* **המחיר הוא תמיד שאלת ההתאמה של כל המאפיינים הכלליים האלו שקיימים בסכמה לגבי הפריט האינדיבידואלי** (יכול להיות שהיא תראה בקבוק ותחשוב שבפנים זה מים, אבל זה יהיה אקונומיקה ואם היא תשתה את זה, יהיה מסוכן.. אבל אפשר להגיד שהבקבוק לא ייעלב כמו בן אדם).   
* **יש הרבה תועלות בעזרת מאפיינים כלליים חיצוניים לדעת מי או מה עומד מולך.**   
* כל הסכמות מבוססות אך ורק על **ניסיון חיים**, יש סכמות מסוימות שלניסיון החיים יש תוספות של חינוך. 

**סכמת תפקיד**   
אנחנו נזהה את האדם על פי התפקיד שלו ונתייחס אליו בהתאם. נוכל להסכים עם העובדה שאם נראה אדם במדים ודרגות על הכתף ונהיה בצבא, נדבר אליו בצורה מסוימת, כך גם על מדי רופא. זה לא קשור לבן אדם אלא לתפקיד שלו.

אנחנו מדברים גם על התפקיד של הבן אדם במשפחה. ננסה לחשוב איזו סכמה יש לנו אצל סבתא – אילו ציפיות יש לנו ממנה? איך נדבר אליה? איך נתייחס אליה? כך גם בנוגע לאחים... זה שונה.   
אין ספק שעצם התפקיד מאפשר לנו לדעת איך לנהוג, איך לא לנהוג. 

התועלות והמחירים כאן הן שוב אותו סיפור. התועלת היא נהדרת ואנחנו יכולים להפיק ממנה דברים חיוביים, והמחירים יכולים להיות שונים, ייתכן שנזהה לא נכון לדוגמא. 

**סכמת "עצמי"**  
**סכמה שאנחנו בונים כלפי אדם מסוים וספציפי – לא על קבוצה של אנשים.**   
יש לנו מושג של "אני" ומה הוא מכיל, גם המושג הזה הוא למעשה סכמה. הסכמה הזו כמו אחרות שעוזרות לנו להבין מי זה ומה זה, גם היא עוזרת לנו להבין מי אנחנו, מה עשינו, למה התנהגנו כך?. **יש בסכמה הזו את המאפיינים שאנחנו מייחסים לעצמינו.**   
אפשר לומר שיש לנו סכמה על כל אדם שאנחנו מכירים – מי הוא, מה הוא, איך נתנהג איתו וכו'.   
**עד כמה הסכמות שלנו קשיחות ועד כמה קשה לשנות אותן? אנחנו יותר נעוות את המציאות מאשר שנשנה את הסכמה שיש לנו.** 

* לדוגמא, סכמת "עצמי" – נניח שאני תופסת את עצמי כאדם מאוד ישר, ואז נניח שאני יורדת לקפיטריה ואין שם אף אחד ואני לקחתי קרואסון והלכתי ולא שילמתי. זה לא מתאים לי לסכמה של עצמי אבל אני לא אשנה אותה לעצמי.. האם הסכמה תהיה שאני גנבת? לא\! אני אתחיל לפרש את המציאות, אולי אגיד "מגיע לו הוא יקרן..." וכו'. (אמנם אלו גם מנגנוני הגנה). 

**הטיית אישוש** \- אנחנו מחפשים אישוש לדעות שלנו, לסכמות שלנו וכו'. כל התנהגות או מאפיין שאני יכולה לעוות אותו שיסתדר לי עם הסכמה, מהווה לי עוד אישוש לנכונותה של הסכמה. 

כך גם הרושם הראשוני הוא מאוד עיקרי כי בגלל שנבנית לנו סכמה אז קשה לנו לשנות אותה. **אנחנו מחפשים יציבות.** זה נוגע למעלות של הסכמה, כי סכמות יציבות מסדרות לנו את החיים וגורמות לנו לשרוד. זהו **הצורך הבסיסי**. ובשביל לשנות סכמה צריך שיקרו דברים דרמטיים או קיצוניים. 

אז מדוע יש לקבץ ידע לקטגוריות או סכמות?

1. מפחית את מורכבות הסביבה.  
2. מאפשר זיהוי.  
3. מפחית את הצורך בלמידה מתמדת.  
4. מאפשר בחירת תגובה הולמת.  
5. מאפשר ארגון נוסף על ידי קיבוץ, שיוך, דמיות וכדומה. 

זיהוי   
לא נוח לנו להיות במצב שבו אנחנו לא יכולים לזהות משהו. **ברגע שאין קטגוריה – אין זיהוי**.  
הודגם לנו קשקוש כשלמעשה חלק אמרו שהיא אות סינית והיא הייתה אכן כזו. היה לנו חשוב לקחת את הקשקוש הזה ולהגיד שהוא חלק מקטגוריה מסוימת.   
**הבנה** \- אנחנו מסתייעים בקטגוריות שלנו גם לזיהוי וגם להבנה – בשביל להבין אנחנו צריכים להתחבר לקטגוריה או סכמה, אנחנו צריכים **כותרת.** 

**כיצד מאורגנות הקטגוריות או הסכמות?** 

1. **היררכיה של קטגוריות/סכמות**  
2. **רשת סמנטית**

אסוציאציות בכיתה : מה אומר לי בית? משפחה חברים אהבה חום אמא אבא סבתא אוכל מקום מוגן לחזור מיטה לישון כייף חיים מבוא דולב 15 יהוד מעבר רחוב חול כלב חול נעליים בגדים ארון שידה דלת נוף פארק פרדס כלב שתייה סעודות מזמינים ביום הולדת שיפוצים.

**מה זה בעצם אומר, על מה זה מראה?**   
זה מראה שיש קשר בין מושגים, מושג אחד מושך אחריו מושג נוסף שמושך אחריו עוד מושג... אנחנו מביאים את זה מהזיכרון לטווח ארוך לזיכרון לטווח קצר או לזיכרון העבודה. ברגע שיש משהו של הזיכרון לטווח קצר – "בית" – מיד צצה "משפחה" ומשם מיד צצה "אמא" או "אבא". **אנחנו מגיעים לזה שהקטגוריות או הסכמות מסודרות כרשת אסוציאטיבית. ככל שפריטים קרובים זה לזה, הקשר בניהם הוא יותר חזק. וככל שהם רחוקים יותר הקשר יותר חלש.** כל קטגוריה או סכמה, יש לה היררכיה פנימית, יש לנו קטגוריית על של רהיטים שיש בה מאפיינים, ויש לנו תת קטגוריה של שולחנות לדוגמא שהיא נפרדת עם המאפיינים שלה, ושם יש עוד תת קטגוריה של שולחנות עבודה, ואז שם עוד תת קטגוריה...  
ככל שיש לנו יותר מומחיות לתחום מסוים כך יש לנו שם **יותר תתי קטגוריות.** 

**איך קשורה העובדה שהידע שלנו מסודר בצורה אסוציאטיבית לנושא של היזכרות?**   
היזכרות מתבטאת במודל **האקטיבציה המתפשטת.** 

* **העיקרון:** כאשר פריט מועלה אל הזיכרון לטווח קצר \- "מופעל", כל מה שקשור אליו מקבלים גם הם איזו שהיא אקטיבציה.   
* **הרשת:** כל המושגים והקשרים ביניהם.

**אקטיבציה \-** פעילות מנטלית של הגעה למידע ושליפתו.        **BINGO**\!\!\!

המשמעות של להיזכר היא לרוץ בין כל הקשרים האסוציאטיביים עד שאנחנו מצליחים להגיע לפריט שאותו רצינו. ככל שלפריט מטרה שכזה יהיו יותר קשרים שהם יותר מגוונים ויותר רלוונטיים, וככל שהם יותר חזקים, כך הסיכוי שניזכר הוא יותר גבוהה. 

**למה זה קורה לנו שאנחנו לא זוכרים שם? או את המחבוא שהחבאנו בו תכשיט?**   
כי הרשת הסמנטית של המקרר ושל התכשיט **לא נפגשות**. ולכן כשאני אנסה להיזכר אני לא אגיע לקשר בין הרשת האחת של השנייה.

**ההיזכרות למעשה תהיה שליפת המידע המאוחסן בזיכרון. כיצד הוא נשלף?**  
**על ידי רמזי שליפה המעוררים את הרשת הסמנטית.**  
רמזי שליפה הם פריטי מידע המקושרים לפריט האמור להישלף. בני אדם לומדים מידע חדש יחד עם הקונטקסט בו הוא מצוי (פיסות מידע נוספות).   
הקונטקסט – משמש מאוחר יותר רמז שליפה. יכול להיות שיהיה קונטקסט רגשי או גיאוגרפי...   
בהיעדר של רמז שליפה – יתכן מצב של חוסר יכולת "להיזכר". 

**מתי נוצר קשר חזק בין פריט לפריט ומתי זהו קשר חלש?**   
קשר חזק יוצר קודם כל אם תהיה בו נוכחות רגשית. רגש הוא קשר מאוד חזק. ככל שאיזה שהוא פריט מקושר לרגש, יהיה לנו הרבה יותר קל לשלוף אותו ולהגיע אליו מאשר פריט שאין לנו רגש לגביו. נתקשה יותר לשלוף פריט שלא מקושר רגשית. 

**ובכן מה יאפשר היזכרות טובה, באיזה אופן נכניס פריט לזיכרון שלנו שיעלה את ההסתברות שנזכור? (הדוגמא עם המילים והאי הבודד).** 

1. אמרנו שככל שיש רשת רחבה אפשר לזכור טוב יותר.   
2. אנחנו מכניסים את עצמנו, "אני" לחוויות האישיות ואז יותר קל לנו לזכור.  
3. כאשר יש שם רגש, בתוך החוויה האישית של האדם, יותר קל לנו לזכור את המילים. 

**תיאוריית רמת עיבוד**   
הזיכרון תלוי בעומק העיבוד שמקבל את המידע, היא מייסדת את ההסתברות להיזכרות בהקשר או על פי תנאי הקידוד. התיאוריה אומרת שככל שהעיבוד עמוק יותר ככה אנחנו ניזכר יותר, ואם יהיה עיבוד שטחי יותר אנחנו פחות נזכור.   
**עיבוד שטחי** – הפניית מעט קשב למשמעות המידע. נוצרת שם רשת מאוד מינימאלית.  
**עיבוד עמוק** – הפניית קשב רב למשמעות המידע, וקישורו עם מידע אחר. 

**גורמים נוספים המסייעים לקידוד בזיכרון לטווח ארוך (הדוגמא עם הסיפור על הדגים של דידה שנאכלו על ידי שלדג – את הסיפור הזה נזכור הרבה יותר\!).** 

1. רגש, קשב.  
2. סיפור– למה קל לנו יותר לזכור סיפור מאשר מקבץ של פריטים? מפני שזו שרשרת של התחלה, אמצע וסוף והדברים קשורים בניהם.   
3. דמיון – יכולנו יותר לדמיין את הסיפור. 

אלו הם חלקים מאוד חשובים לרשת, ככל  שאנחנו יכולים יותר לדמיין אנחנו יכולים יותר להרגיש. 

**מה יהווה את אותם קשרים חזקים, בהם תהיה היזכרות טובה יותר?**   
גורמים נוספים המסייעים לקידוד בזיכרון לטווח הארוך:

* ככל שמידע מקושר ליותר פריטים – כך יישמר טוב יותר בזיכרון.  
* דימוי ויזואלי יוצר קשרים – מגביר את יכולת ההיזכרות. בנוסף למושג ברמת המשמעות שלו, אם אנחנו יכולים להוסיף לזה גם דימוי ויזואלי, הוא קשר מאוד חזק ורמז שליפה משמעותי.   
* רלוונטיות אישית – ככל שהמידע מתקשר יותר לאדם – כך הוא ייזכר טוב יותר (רגש). **רגש** הוא רמז שליפה מאוד חזק, ככל שהוא מקושר ומשמעותי יותר ברגש האדם כך הסיכוי שהוא ייזכר טוב יותר.   
* ארגון המידע – כאשר פריטי מידע " מתארגנים" לקטגוריות – קל יותר לזכור אותם.

