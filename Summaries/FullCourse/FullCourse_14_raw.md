**שיעור 14** (מיעל)  
בשיעור שעבר שאלנו מה נדרש באופן בסיסי מיצור חי כדי לשרוד בצורה הטובה ביותר בסביבה? אמרנו שהדבר הקריטי הוא להתאים את עצמך לסביבה המשתנה, לדעת מה טוב ומה רע ולדעת בסביבה המשתנה איך ולהגיב בצורה הנכונה והמהירה ביותר.

אם יהיה לנו כלי לזהות השתנות משותפת זה יעזור לנו מאוד להגיב ולשרוד.

**חזרה על התניה קלאסית**  
העיקרון אומר שכאשר שני אירועים מתרחשים *בסמיכות של זמן* נוצרת למידה של *הקשר בין שני האירועים*. ובכך, האירוע הראשון הופך להיות *המנבא* של האירוע השני.

כאשר יש לנו תגובה רפלקסיבית מולדת ואוטומטית לאירוע המקורי, ככל שיש אירוע שמקדים אותו כמה פעמים, האירוע המנבא הופך להיות זה *שמפיק את התגובה* שהאירוע המקורי הפיק במקור.

התניה קלאסית רלוונטית רק לגבי *תגובות רפלקסיביות מולדות*, וכאשר אנו מדברים על בני אדם אנו מכלילים זאת ***לתגובות אוטומטיות***.

התגובות הרגשיות: רגש הוא תגובה אוטומטית בלתי מכוונת ונשלטת לאירוע חיצוני או פנימי, אך התגובה הרגשית קוראת באופן אוטומטי ללא שליטה שלנו.

**התניה קלאסית של רגשות**

**WATSON ואלברט הקטן (11 חודשים)**  
ניסוי החוקר האם ניתן לבצע התניה קלאסית על רגשות.    
ילד של אחת העובדות ששמו אלברט היה תינוק בן 11 חודשים, תינוק נוח מאוד ששום דבר לא הפחיד אותו או עורר אצלו בכי.  
בין שאר הדברים שלא העלו אצל הילד תגובה רגשית היה עכבר, ווטסון רצה לבצע התנית רגשות שבסופה אלברט הקטן יתחיל לפחד מהעכבר.

**מצב טרום ניסוי \-** **רעש= בהלה**, רעש חזק גורם לילד תגובה רגשית של בהלה. ווטסון רוצה שאלברט הקטן יפתח תגובה של בהלה וחרדה בעת שהוא רואה עכבר.

**המהלך \-** **עכבר+רעש= בהלה** אצל הילד, בגלל הפחד שלו מהרעש. ווטסון חזר על זה כמה פעמים.

**תוצאה \- עכבר=בהלה ופחד**, מראים לאלברט הקטן את העכבר והוא נבהל מאוד.

כאשר יש צימוד זמנים של שני אירועים, האירוע שבמקור הוא נטרלי ולא מפיק שום תגובה אוטומטית. אך בגלל הצימוד הוא מאבד את הניטרליות שלו והופך להיות כזה שמפיק את אותה התגובה.

מדובר בדבר שמאוד תורם להישרדות, בטבע בדרך כלל אירועים שמגיעים בצמידות אחד לשני באופן לא אקראי (לדוגמא ריח עם איכות מזון).

מבחינת הגישה הביהביוריסטית, אין הבדל בתהליכי הלמידה בין בעלי החיים השונים, כל הרגלי הלמידה פועלים אותו דבר על עכברים, ציפורים בני אדם וכו'.

(הערת ביניים \- ככל שאנחנו מדברים על בעלי חיים ללא תובנה, כך תהליכים כאלה יותר רלוונטיים להם בתהליכי הלמידה. ככל שאנחנו מדברים על תינוקות קטנים התהליכים האלה יותר רלוונטיים, ככל שנדבר על בני אדם אנחנו יכולים להבין שקיימים עוד תהליכים שמתקיימים בעת הלמידה שלנו. זו הערת ביניים כי לגבי הגישה הביהביוריסטית זה לא קיים, מבחינתם אין שום הבדל(.

 

**התניה קלאסית בשירות הפרסום**  
למה אנחנו טורחים להציג בפרסומת את המוצר עם סביבה שמחה מאושרת ויפה (בקבוק קולה על חוף הים עם גלים, כיף, שמש)? 

נקודת הפתיחה היא שנניח שהצרכן הפוטנציאלי אדיש למוצר, ולכן הוא נטרלי. המטרה שלי זה שהצרכן ירכוש את המצרך ובכדי שזה יקרה אני צריכה תגובה רגשית חיובית כלפי המוצר - מה יגדיל את הסיכוי שארכוש אותו? ואז נעשית התניה קלאסית כלפי המוצר בכיוון של העלאת תגובה רגשית חיובית אל מוצר שבנקודת ההתחלה יש ניטרליות לגביו.

ואז- מבצעים **עלינו **התניה קלאסית:

* גירוי בלתי מותנה: ים מוסיקה אנשים.  
* תגובה לא מותנת: תחושת נועם וכיף.  
* גירוי מותנה: המוצר המוצע למכירה (למשל קולה).

**המטרה**: ליצור תגובה מותנית של כיף ונועם, עם המפגש עם הגירוי המותנה (קולה).

כלומר- בכל פעם שהצרכן ייפגש במוצר (קולה) תעלה אצלו התגובה המותנת (הכיף).

הצימוד מעלה תגובה מותנת שבסופו של דבר כאשר אפגש רק עם המוצר הזה התקווה היא שתהיה לי התגובה החיובית כמו שיש לי במקור כלפי הגירוי.

צפייה בסרטו של כלב רוכב על אופניים. **נשאלת השאלה \- האם את ההתנהגויות האלה אפשר ללמוד באמצעות התניה קלאסית?**

**לא\!** כי באמצעות התניה קלאסית כל היצורים החיים לומדים **רק **התנהגויות אוטומטיות רפלקסיביות שאנחנו מבצעים אותם גם ככה\! ההתניה היא על התנהגות שאנחנו ממליא מבצעים לנוכח לימוד מחדש.

בסרטון מדובר על התנהגות שהיא חדשה לגמרי (לא תגובה אוטומטית), ומכאן נשאלת השאלה איזה מנגנון למידה נוסף מאפשר למידה של התנהגויות חדשות?

**התניה אופרנטית**

**SKINNER** היה גדול הביהביוריסטים שנתפס כגדול הפסיכולוגים האמריקאים נולד ב1904-1990 

**תיבת סקינר**

**המטרה:** ללמד את העכבר ללחוץ על דוושה.

**תהליך הניסוי**: סקינר לוקח עכבר רעב ומכניס אותו לתיבה, העכבר מתרוצץ כי זה מה שעכברים עושים כשהם רעבים ובאיזשהו שלב באופן אקראי העכבר לוחץ על הדוושה ובאותו שלב סקינר לוקח את העכבר ונותן לו מזון.

הוא חוזר על התהליך כמה פעמים \- מחזיר את העכבר לתיבה, העכבר לוחץ על הדוושה שוב באקראי ומקבל אוכל.

לאט לאט אנחנו רואים פחות התנהגויות לא מתגמלות (התרוצצות), ויותר פעמים הוא לוחץ על הדוושה ומקבל אוכל.

למה העכבר הפסיק להתרוצץ ולוחץ על הדוושה?

 

ניסוי וטעייה:  
1)     עכבר מוכנס לתיבת סקינר.  
2)     עכבר לוחץ מקרית על הדוושה= מקבל מזון.  
3)     ילמד להמשיך ללחוץ על הדוושה.

מה שקרה הוא שהעכבר קישר את ההתנהגות שלו לתגמול. אנחנו הסטודנטים, כמו כל בעלי החיים רוצים תוצאות טובות, מדובר בנקודה שלכאורה מובנת מאליה, אבל צריך להדגיש כי יצור חי אין לו שום עניין לבצע התנהגות שלא מביאה לו לתוצאה רצויה\! למה שיבצע אותה? בניגוד לכך יש לו את כל הסיבות לבצע התנהגות שתניב עבורו תוצאה רצויה.

תוצאה רצויה לעכבר רעב? מזון\!

תוצאה רצויה לעכבר צמא? מים\!

אם הוא היה מכניס עכבר שבע ומפוצץ מאוכל, הניסוי לא היה מתבצע והלמידה לא הייתה מתבצעת\!

**כולנו(בני אדם ושאר בעלי החיים), (מעדיפים\\משתדלים בהסתברות גבוה יותר) נבצע התנהגויות מתגמלות ונפחית התנהגויות שלא מתגמלות אותנו.**

התגמול ניקרא **חיזוק**, מכיוון שהוא מחזק את ההתנהגות. **תגמול \= מחזק\!**

* **ההתנהגות** מחוזקת על ידי **תוצאותיה-** לכל התנהגות יש השלכות, חלקן רצויות וחלקן לא. ככל שעובר הזמן נצמצם את ההתנהגויות שלא מתגמלות ונעלה את ההתנהגויות שכן מתגמלות אותנו, כלומר התגמול חיזק את ההתנהגות.  
* **התגמול חייב לתגמל את המתנהג-** (לדוגמא אוכל של עכברים לא רלוונטי כלפי בני אדם). אחת הנקודות הקריטיות היא לחפש איפה התגמול למתנהג, אין דבר כזה תגמול אוניברסלי, נכון שיש הרבה תוצאות שעבור רוב האנשים הם תגמול או לחילופין עונש, עדיין כאשר מדובר על ההתנהגות של האינדיבידואל אנחנו צריכים לבדוק מה בדיוק משמעות ההתנהגויות עבורו.

**ע"פ סקינר: התגמול (החיזוק) מחזק את התגובה עצמה: מתחזק את הקשר בין התגובה לחיזוק.** האורגניזם שולט בסביבה אך גם על ידה \- "התנהגות היא פרי היסטוריית החיזוקים".

החיים שלנו מורכבים, אנחנו בדרך כלל במצב שבו יש הרבה תוצאות להתנהגויות כאשר חלקן רצויות וחלקן לא, אז מתרחש מערך של שכלול.  
לדוגמא \- אדם מאוד סובל בעבודה 40 שנה, אבל הוא נורא פוחד, כאן הפחד הוא המכריע. שוב, מדובר במצב מורכב אבל הוא מבצע את מה שמתגמל אותו הכי טוב ברפרטואר ההתנהגויות שהוא לוקח בחשבון.

**כאשר מדובר על התניה אופרנטית:**

* אין כאן מרכיב תבוני של מחשבה ותכנון.  
* לא נדרשת מודעות של התגמול, בהמון מצבים אנחנו לא מודעים לתגמול.

**ברוב המצבים, התנהגות נרכשת באמצעות התניה אופרנטית לפחות של ילדים.**  
התנהגויות שנרכשות בעיקר בגיל הצעיר, הופכות להיות אוטומטיות, הרפרטואר האוטומטי של אותו אדם. ניראה את זה בפסיכופתולוגיה, כאשר חלק מהפתולוגיות הן תוצר של אדם שרוכש התנהגויות שתגמולו אותו בגיל צעיר והוא ניתקע איתם בגיל בוגר באופן שלא תואם ומייסר אותו ולכן צריך טיפול.

**חיזוק חיובי**  
גירוי **שנתינתו **אחרי ביצוע התגובה **מגדילה** את שכיחות הופעתה.  
תוצאה שמתקבלת אחרי ביצוע ההתנהגות שמגדילה את ההסתברות שההתנהגות תחזור על עצמה.

**חיזוק שלילי**  
גירוי **שהפסקת נתינתו** אחרי ביצוע התגובה **מגדילה** את שכיחות הופעתה.  
חיזוק שלילי הוא חיזוק במובן הזה שחיזוק שלילי הוא גם תוצאה שמעלה את ההסתברות שההתנהגות תתרחש, מה ההבדל?

חיזוק שלילי זה מצב אברסיבי (לא נעים ולא רצוי) עבור המתנהג שמפסיק בעקבות התנהגות שלו.

- דוגמא 1- עכבר שכואב לו הרגליים לוחץ על הדוושה ואז מפסיק הכאב, האם הוא ילמד ללחוץ? כן\! מדובר על מצב שהוא לא מקבל משהו, אלא משהו מפסיק ולכן זה חיזוק שלילי.  
- דוגמא 2- תינוק בוכה עד שאימא באה והרימה אותו ואז הוא מפסיק לבכות. עבור התינוק זה שאימא הרימה אותו זה חיזוק חיובי, עבור האימא שהתינוק בוכה זה מצב אברסיבי וכאשר היא מרימה אותו זה חיזוק שלילי עבורה.

**מה מפסיק התנהגויות?** **עונש**.  
עונש זה אירוע בלתי נעים **המפחית **את ההתנהגות.  
כל תוצאה שתפחית את ההסתברות לביצוע אותה התנהגות.  
כלומר \= על ידי חיזוק לומדים מה כן לעשות כדי לזכות בתוצאה הרצויה, באמצעות עונש לומדים מה לא לעשות כדי להימנע מתוצאה רצויה.  
מתן עונש נתפס כמצב לא טוב ללמידה ולא במקרה\! **למה יש לנו עמדה לא חיובית כלפי עונשים?**  
**1\)**     יש משהו *מאוד תוקפני וכופה* בעונש וזה לא רצוי.  
**2\)**     יש משהו *שמצית את ההתנהגות*, כאשר נותנים עונש יכול להיות שנפסיק את ההתנהגות אבל הסיבה להתנהגות עדיין נשארה, ובעונש אין אלטרנטיבה.  
בעולם מושלם הדרך הנכונה היא \- אנחנו מפסיקים לתגמל את ההתנהגות הלא רצויה, ומציעים אלטרנטיבה חלופית ולתגמל אותה מאוד.

**חיזוק מלא לעומת חיזוק חלקי**  
**חיזוק מלא\-** בכל פעם שההתנהגות מבוצעת היא מתוגמלת בחיזוק.

**חיזוק חלקי**\-  
בחיים בדרך כלל אנחנו לא כל פעם מתוגמלים, אך אם כן זה נעשה בתצורות שונות:

* ביחס  
  קבוע\\משתנה**\-** לא בכל פעם האדם מתוגמל.  
* ברווח(זמן)  
  קבוע\\משתנה**\-** יכול להיות מרווח בין התגמולים.  
- **חיזוק חלקי לעומת חיזוק קבוע, איזה יעיל יותר?** **קבוע\!\!**   
  רכישה של למידה חדשה הכי יעילה באמצעות חיזוק מלא.  
- **איזה חיזוק עמיד יותר להכחדה?** **חיזוקים משתנים\!\!**

התנהגות שמחוזקת בחיזוק קבוע, יחסית קל להפחית אותה, כי *יש סיסטמתיות*. בחיזוק משתנה אין ידיעה ברורה (אנחנו לא מדברים על ידיעה מודעת), אנחנו מדברים על התנהגות שהתגמול לא ידוע, הוא משתנה \- "אולי בפעם הבאה"? זה מה שעומד בבסיס הקושי של הימור לדוגמא.  
קל יותר להפחית בכך שנהפוך את *החיזוק המשתנה לקבוע* ואז יהיה אפשר להכחיד אותו (כלב שקיבל פעם אחת אוכל ליד השולחן ומאז מטריד וכל הזמן בא לשולחן, הוא לא תמיד מקבל פעם כן ופעם לא, יום אחד מחליטים שלא נותנים לא יותר, וכל פעם לא נותנים לו, אבל עדיין התקווה שלו נשארת אולי הפעם, הרעיון הוא להעביר אותו לחיזוק קבוע, כל פעם לתת לו ואז להכחיד ולהפסיק).

**פוביה באמצעות התניה**  
על רכישת פוביה באמצעות התניה קלאסית מתלבשת גם התניה אופרנטית.  
**דוגמא:** ילד שהתפתחה אצלו פוביה, רואה כלב עובר לצד השני של המדרכה ואז הוא מרגיש טוב, כלומר יש פה תגמול.  
ההתנהגות שלו לנוכח הפוביה מחוזקת באמצעות התניה אופרנטית, בכך אנחנו רואים התנהגויות שמשמרות פוביות לכל החיים. **ההימנעות מחוזקת על ידי התוצאה \- הרגשה טובה.**  
**הטיפול \- **יהיה ללמד התניה קלאסית וגם התניה אופרנטית חדשה.

**עיצוב התנהגות**  
איך אפשר לעצב התנהגויות מורכבת? הדרגתיות... כל פעם עוד שלב מתגמל על ליעד הרצוי.  
הספר "חיות מלחמה" של רוברט לובוב מספר על האופן שבו הוא היה שותף באילוף בעלי חיים שהשתתפו במלחמת קוריאה-ויאטנם בארצות הברית.  
אחד הסיפורים בספר הוא האופן שבו לימדו יונים לזהות חיילים אויבים שהיו עושים מארבים וקוצרים את החיילים האמריקאים.

**שלב 1-** ללמד את היונים לזהות מארב (מה זה חיילים ומה זה סתם שיחים), באופן כנראה פחות מסובך אפשר ללמד יונים למידת אבחנה (מה זה מה?).  
וכך, מראים להם שקופיות של שיחים או חיילים בהסוואה. הן מתוגמלות שהתמונה מציגה חיילים אויבים בהסוואה, והם לא מתוגמלות שהתמונה מציגה טבע ללא חיילים. וכך שוב ושוב ובאמת הן לומדות לזהות מארבים.

**שלב 2-** ללמד אותן מה לעשות כשהן מזהות?  
לימדו אותם שכשהן מזהות הן צריכות לעוף בחזרה באיזשהו מקום שהוגדר כמקום אליו הם עפות כשהם מזהות את המארב.

**הסוף**\- לפני שיצאו למבצע הייתה מחלה של יונים והם לא הספיקו לבצע את הניסוי (איזה יופי ממש אחלה של דוגמא ☺)

**השוואה**   
התניה קלאסית להתניה אופרנטית

**דומה** 

1. שתיהן מבוססת על למידה של **קשר בין המאורעות**:  
- בקלאסית: קשר גירוי-גירוי, בין גירוי מותנה לגירוי לא מותנה.  
- באופרנטית: קשר תגובה-חיזוק(תגמול).


2. בשתיהן: **תדירות ההתנהגות עולה בעקבות למידה**.  
     
3. בשתי השיטות מתקיימות: **הכללה, אבחנה, הכחדה, החלמה ספונטנית**. 

**שונה**  

1. **האקטיביזם של האורגניזם שונה:**  
- בקלאסית- האורגניזם פאסיבי כלומר זה קורה לו, הוא לא עושה כלום וזה קרה לו.   
  (ריח+ מזון, צעדים+ מלצר עם אוכל).  
- אופרנטית- האורגניזם אקטיבי.

2. **סוג התגובה הנלמדת:**  
- קלאסית- תגובה רפלקסיבית (לא נלמדות תגובות חדשות\!).  
- אופרנטית**\-** תגובה רצונית.

