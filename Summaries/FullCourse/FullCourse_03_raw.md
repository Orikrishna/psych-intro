**המשך \- שיעור 3** 

דיברנו בשיעור הקודם על סקירה קצרה על מבנה המוח, על תהליכים מוחיים ועל מבנה המוח. ההיבט העקרוני שבו כל התרחשות נובעת מהתרחשות אחרת במוח, היא נקודת המבט הראשונית אך לא רק שם מתנהלים התהליכים הפסיכולוגיים ולכן נלמד אותה, נשימה בצד ולאחר מכן נלמד את כל הגישות האחרות – הקונספטואליות – אשר לא מחפשות את התשובה למה אדם מתנהג במוח הפיזי. 

בפסיכולוגיה, רוב השאלות הן כן מה קורה במוח, וודאי בפסיכיאטריה, משום שכל התרופות הפסיכיאטריות מכוונות להתערב בצורה כזו או אחרת בתהליכים המוחיים.   
חלק מההפרעות, הבעיות, הפתולוגיות, אפשר למצוא להן מקור של חוסר בפעילות של מוליכים עצביים, חלק אחר יש לו קשר עם עודף של פעילות של מוליכים עצביים, והתרופות הפסיכיאטריות המטרה שלהם היא פשוטה: אם אנו מבינים שבעיה מסוימת נובעת מחסר של מוליכים כאלו ואחרים, ההתערבות תהיה להבין שתהיה יותר פעילות של מוליכים עצביים וההפך.   
**כל הפעילות המוחית היא העברת מסרים בין נוירונים במסלולים מסוימים, ובמוח כאשר אותם נוירונים מתים, הם לא יכולים להתחדש ולכן הפעילות העצבית במוח תיפסק.** 

לעיתים אנחנו מצליחים לראות שיקום עם הזמן, עם פיזיותרפיה, אנחנו רואים שיקום מסוים כי אמנם התאים שאינם, הם אינם, אך *כל הזמן הנוירונים שולחים עוד ועוד זרועות*. זו פעילות שכן מתרחשת כל הזמן במוח. אותם אזורים פעילים הם *אזורים שבהם צומחים עוד ועוד זרועות* וכך יש אפשרות לשיקום. 

כשיש פגיעה מוחית והנוירונים מתו, ואנחנו עדיין רואים פגיעה מוחית – **התאים ממשיכים לשלוח זרועות ככל שיפעילו את המסלול הזה (לכן יש צורך בפיזיותרפיה).** כמו שאם יש אדם שהיה לו VAC, וירצו שוב לעזור לו להפעיל את היד, יהיה צורך להפעיל שוב את היד הלוך ושוב ועם חזרה בצורה גבוהה, ואז תהיה אפשרות למעשה לשלוח עוד אותות לזרועות, ולנסות לחבר בין הקשרים הללו, ואז יהיה שלב שבו האדם יצליח להשתקם (לעיתים גם לא). 

**מה מתפתח במוח של תינוק שכן הוא אמרו להיוולד עם כל הנוירונים שלו?** יש לו את 100 מיליארד הנויטרונים, אך ההתנהגות מגבשת אצלו מסלולים חדשים של נוירונים, ההתנהגות מסייעת למוח להצמיח עוד ועוד זרועות ולגרום לנוירונים להתפתח. כאשר אנחנו מדברים על פעילות מוחית אנחנו מדברים על מעבר של מסרים במסלול מסוים, המוח כל הזמן משתנה בהתפתחות התינוק, באותם מסלולים שיהיו פעילים בנקודה מסוימת, יצמחו, יתפתחו ויתחזקו עוד מסלולים.   
(אנלוגיה: ככל שיזרמו עוד זרמים בנחל הגדול כך הוא יגדל ויהיה חזק יותר).   
את אותו מסלול אשר מתחזק יהיה יותר קל להפעיל, לדוגמא אם אדם שוב ושוב ינגן בפסנתר אז יהיה לו קל יותר לנגן בהמשך. 

**תרופות פסיכיאטריות הן ניסוי ותהייה.** אנחנו יודעים "בגדול" איזה סוגים של נוירוטרנסמיטרים מעורבים עם איזה הפרעות, יודעים בגדול אם רוצים להפחית או להעלות את הפעילות, ואז יש תרופות שהן פחות או יותר על אותו בסיס אך נכון להיום לא יודעים איזו תרופה תשפיע לטובה על אותו בן אדם ואיזו לא (נדבר על זה בהמשך בפסיכופתולוגיה).

**הפסיכולוגיה הביולוגית עסוקה גם במבנה המוח**  
כאמור, המוח מחולק בחריץ עמוק לכל העומק, ויש את חצי הכדור הימני והשמאלי.   
נשאלות שתי שאלות עיקריות בנוגע לחקר המוח:

1. האם יש משמעות למיקומים במוח, איפה מתרחש מה?   
2. האם יש לנו תשובות לגבי מיפוי הפעולות המוחיות באזורים ספציפיים במוח? יש למעשה שתי המיספרות, האם הן זהות? האם התהליכים הם סימטריים? ניתן לומר בדיוק מה קורה איפה? 

ישנו סרטוט המראה לנו את החלק הפנימי של המוח, זה לא למבחן אלא לתת לנו מושג כללי. יש את החלק הפנימי של המוח, וככל שאנחנו מדברים על חלקים פנימיים יותר – הם למעשה החלקים הראשונים והבסיסיים יותר, הם גם אלו שמתפתחים יותר אצל תינוק, ואלו שנמצאים אצל יצורים יותר נמוכים. ככל שאנחנו "עולים" ליצורים גבוהים יותר, כמונו, ישנה את קליפת המוח ה"**קורטקס**", **המעטפת שעוטפת את המוח (הכפלים).** אלו קיימים בשביל שיהיה שטח פנים יותר גדול למעטפת הזו. מפני שחלק גדול מהתהליכים המנטליים כמו חשיבה קורים בקורטקס (ולא בחלקים הפנימיים), ולכן זה בנוי כך בכדי שיהיה שטח פנים גדול לכל התהליכים הללו.   
     למוח יש **4 אונות**. ההסתכלות על הקורטקס, נוהגים למען הקטגוריזציה לחלק את האזורים בקליפת המוח לאונה המצחית, האונה הקדמית, אונה קודקודית, אונה רקתית (לא רלוונטי השמות). בכל אחת מהן יש התפתחות שונה.    
**אנחנו יודעים שחצי המוח השמאלי שולט על חצי הגוף הימני, וההפך.** כלומר כשאני מרימה את יד ימין – הפעולה מתרחשת באזור המוטורי של המיספרה שמאל.   
ברמה הכללית – רוב הפעילויות שמתרחשות בהמיספרה ימין, מתרחשות במקביל בהמיספרה שמאל עבור החצי השני של הגוף. ההמיספרות מקושרות בניהן, וכאשר יש מידע שמגיע להמיספרה שמאל הוא עובר גם בחיבור להמיספרה ימין. 

**רוב הדברים החשובים ביותר אצל האדם נמצאים בהמיספרה שמאל.**  
אלו שני דברים האחראיים על **הפקת שפה והבנת שפה.**   
האזור שהתגלה ראשון הוא אזור "**ברוקה**" – בו מתרחשת הפקת שפה, תנועות דיבור, בניית משפטים ודקדוק. הוא נמצא אך ורק בהמיספרה שמאל. האזור הזה התגלה במאה ה19 ע"י ברוקה שהיה רופא צרפתי, הוא זיהה אצל אחד מהחולים שלו אשר באחד מהשלבים באשפוז היה לו שבץ, והוא לא יכל יותר להפיק דיבור. מסקנתו הייתה שככל הנראה מה שנפגע אצלו קשור להפקת דיבור. בניתוח הגופה לאחר שנים מספר הוא זיהה את אותו אזור שמאלי במוח. במידה ואדם נפגע במוחו בצד השמאלי של המוח, ככל הנראה תהיה לו פגיעה בשפה. הפקת שפה מתרחשת גם בהמיספרה שמאל. 

**Phineas Gage**  
**השאלה שלנו היא למעשה איך אדם פועל, ונשאלת השאלה איך ומתי התחיל הניסיון להבין תופעות אנושיות באמצעות הסתכלות על המוח?**   
ההבנה של התנהגויות אנושיות באמצעות התבוננות על המוח הפיזי מתחילה עם סיפור טראגי בשנת 1848 של אדם בשם פיניאס גייג' אשר חי בארה"ב. הוא היה מנהל עבודה באחת מהחברות שהניחו מסילות ברזל מערבה. הוא היה מנהל עבודה מוכשר ובעל קשרים טובים עם עובדיו וחבריו, ובאזור עבודתו ניהלו פיצוץ מבוקר אך נכנס לו מוט ברזל בלחי באזור האונה המצחית, ויצא החוצה מהאזור של המוח. הוא אמנם לא מת, הוא טופל על ידי רופא של עיירה קטנה אשר המשיך לעקוב אחריו ולטפל בו. לאחר זמן מה גייג' חזר לחייו, לא נפגע וחי חיים רגילים. הוא חזר לעבודה אך הוא נהיה מאוד אגרסיבי והוא לא יכל לבצע את עבודתו, לא היו לו יחסים חברתיים טובים והוא פוטר. הוא חי 12 שנים ולעיתים הוצג בקרקסים והראה את מוזרותו.

* ובכן, מה יכול להיות הקשר בין פציעתו לבין השינוי הדרמתי באישיות שלו? כי הדבר היחיד שהשתנה אצלו זו האישיות שלו. הוא הפך מאדם נעים הליכות ומתפקד, לאדם אשר לא יכול לתפקד ומאוד אגרסיבי. 

**זוהי נקודת מפנה משמעותית**, אנו יודעים מאז ש**האונה המצחית שנפגעה אצל פיניאס גייג' זה האזור במוח שבו מתרחשים דברים מאוד משמעותיים למה שנקרא "אישיות".** שם מתרחשים:  
\- היכולת שלנו **לשלוט בעצמנו**, לעצור לפני מעשה, לא לפעול באופן נמהר אלא באופן שקול.   
\- האזור שבו **מתרחש התכנון**. 

במסגרת הזו, אחד המחקרים המעניינים היה פרויקט של פסיכולוגים אשר רצו למצוא מכנה משותף ביולוגי פיזיולוגי אצל סוג מסוים של עבריינים שביצעו פשעים מאוד חמורים ובעיקר רצח בדם קר (לא מתוך איזה שהוא התקף פסיכוזה אלא כמשהו שהוא "על הדרך"). נמצאו בארה"ב הרבה אסירים כאלו, עשו להם סריקות מוחיות ומצאו אצלם שלרובם יש פגיעה באונה המצחית.   
   חשוב להבין שאם אין לאדם במוח את אותו אזור שמייצר יעילות מסוימת אז הפעילות אצלו לא יכולה להתבצע. כמו שאם יש אימהות שמטלטלות את הילדים שלהם בגיל כה צעיר, המוח הוא מאוד עדין, והוא בעל פוטנציאל להתפתחות למוח מבוגר, אך אם חלק פתאום נפגע מאותו אזור של האונה המצחית אז תיתכן פגיעה בהתפתחות. 

**מבט לתוך המתרחש במוח**  
אחד הראשונים שדיבר על הנושא שבין מחשבה לפעילות מוחית היה פיזיולוג איטלקי בשם אנג'לו מוסו, אשר הגה רעיון יצירתי ורצה לבדוק האם כאשר בן אדם מפעיל את החשיבה שלו –זורם יותר דם במערכת המוח. הוא השכיב אדם על מיטה שהיא בעלת שיווי משקל, ואמר לאדם לחשוב על משהו. כאשר האדם חשב, אותו משטח שהוא שכב עליו נטה לכיוון המוח. **הוא הסיק שבאותם אזורים במוח אשר פעילים ברגע נתון – נצרך יותר דם** ויש להם את היכולת להרחיב את נימי הדם. כך המוח "קורא" לנימי דם להגיע לאותו אזור, אשר צריך יותר חמצן בשביל הפעילות שלו.   
**זו הייתה התחלה יפה של מציאת הקשר בין החשיבה לפעילות אשר נוצרת במוח.**

       **כיום עושים שימוש בין שני סורקים:**

1. **MRI** אשר נותן צילום של חתכים של המוח ובסופו של דבר תמונה של איך נראה המוח באופן פיזי כמבנה. מה שאפשר לראות שם זה אזורים ריקים, גידולים, ועוד'. הMRI  מאפשר לראות **איך המוח נראה** ביחסית למוח נורמטיבי, או ביחס ל-איך הוא נראה בעבר כאשר אנחנו מדברים על מבנה.  
2. **PET scan** בעצם סוקר את הפעילות המוחית ברגע נתון. הוא מבוסס על אותה עובדה שאנחנו יודעים היום שאותם אזורים שפעילים במוח צורכים יותר חמצן, יותר דם. הסורק הזה נותן למעשה מפה של הפעילות המוחית. **איזה אזור של המוח פעיל בעת פעילות מסוימת.** זה עוזר גם במציאה של מחלות וגם במציאה של פעילויות במוח. ניתן לענות על שאלות כמו איזה אזור במוח פועל כאשר האדם מסתכל על תמונה? פותר תרגיל בחשבון?

**לסיכום – הגישות השונות**  
יש גישות שונות בפסיכולוגיה, אין אחת נכונה או לא נכונה, כל גישה מסתכלת מנקודת מבט אחרת ולה הנחות יסוד אחרות והיא מאפשרת לנו להסתכל גם מנקודות מבט שונות. 

- הגישות השונות התפתחו היסטורית וגם באופן מקרי כמו פרויד.   
- ייתכן והיו גישות שולטות אשר עסקו בה ובאיזה שהוא שלב היא כבר לא כל כך הסתדרה והתיאוריה הוחלפה, או שנולדו לה כל מיני צאצאים, וכך בעצם הגענו לפסיכולוגיה כמו שיש לנו היום. 

**מצגת 3**  
**הנושא הראשון**  
**קשב \- גישת עיבוד מידע מתחום הפסיכולוגיה הקוגניטיבית**   
הפסיכולוגיה הקוגניטיבית היא גישה התופסת את כל התהליכים המנטאליים כתהליכים של עיבוד מידע, כאשר האנלוגיה למחשב היא כזו: המערכת קולטת מידע \=\> המערכת היא בעלת של ידע שקיים בה ואז מתנהלים תהליכים כלשהם \=\> יש איזה שהוא תוצר, פלט. 

**נקודת ההתחלה היא מערכת הקשב**  
יש בחוץ כמות אדירה של **קלט אפשרי**, המערכת לא יכולה לקלוט כמות כזו אדירה של מידע ולכן היא זקוקה לאיזו שהיא מסננת, היא חייבת לאפשר כניסה של חלק קטן בלבד של הגירויים (לאחר מכן יהיה את שלב עיבוד הנתונים והשמירה שלהם).

נתנה דוגמא עם מי מרגיש את הנעליים על הרגליים? עם "יואבי" אשר רואה טלוויזיה והוא לא שומע שאמו קוראת לו, ושאנחנו לא זוכרים איפה שמנו את המפתחות כשבסופו של דבר אנחנו שמים אותם במקרר. הראתה לנו סרטון על 21 שינויים שלא שמנו לב אליהם – איך זה קורה שאנחנו לא שמים לב לדברים? יש כאן 21 אירועים שקרו מול ענינו ולא שמנו לב אליהם.   
**התשובה לכל השאלות שנשאלנו היא שאנחנו לא קולטים את מה שלא הפננו אליו קשב.**   
כדי לקלוט – נדרש **קשב.**   
אם נעשה אנלוגיה של הקשב כפנס – אז הקשב שלנו משוטט בעולם בחוץ שהוא חשוך לחלוטין, אנחנו לא קולטים אותו, אנחנו קולטים רק את אותו גירוי או אובייקט שעליו נפל הפנס ושאליו הופנה הקשב. מה אנחנו לומדים מהדוגמאות? שאם אנחנו עושים שימוש באנלוגיה הזו אז הקשב שלנו הוא פנס עם "קוטר" מאוד צר. וצריך "לנדוד" עמו על גבי התמונה כולה.   
אם אנחנו יושבים בשיעור והקשב מופנה למרצה, אז אנחנו לא שמים לב לנעליים שעלינו, או לא דווקא למה שקורה בחוץ, כשיואבי רואה טלוויזיה הוא לא שם לב שאמו קוראת לו, כשאנחנו עושים משהו כשניכנס לבית אנחנו יכולים לשים את המפתחות במקרר כי לא נשים לב לכך אלא למשהו אחר.

**הקשב הוא ריכוז אנרגיה מנטלית (משאבים) באזורים של השדה התפיסתי, בהם צריך להתרחש תהליך של קליטה ועיבוד מידע.**

למה אנחנו בעצם עושים אנלוגיה של הקשב כמסננת? כי בעצם כל מה שלא מופנה אליו קשב, לא נכנס לתוך המערכת – הקשב הוא המסננת מעין "הפעלת זרקור" לגירויים מעניינים תוך ותפקידו להאפיל על גירויים אחרים בסביבה באותו הזמן. 

