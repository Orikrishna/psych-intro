**שיעור 6**

דיברנו על העין אשר רואה בדו ממד ועל אותם פריטים מבחוץ שנופלים על הרשתית, לאחר מכן העין מפרידה מה מתוך הדברים האלו הוא רקע או אובייקטים, וחלק מהפריטים שנמצאים שם הם פריטים ששייכים לאותו אובייקט (חלק שייכים לאובייקטים אחרים). המערכת עצמה פועלת על פי כללים וראינו מה הם הכללים הבסיסיים על פיהם המערכת מקבצת פריטים לאובייקט אחד, ומפרידה אותו לפריטים שקשורים לאובייקט אחר. 

* **לתפוס את הממד השלישי (תפיסת עומק/מרחק).**   
  אנו רואים בתמונה איזו שהיא תמונה שמייצגת את הממד שבחוץ, ללא עומק (תמונה1) ותמונה אחרת אנו רואים שיש בה עומק, למרות שאנחנו מדברים על ציור שטוח, הצייר ידע מה לעשות כדי לתת לנו תפיסה של תלת ממד גם כשמדובר בציור שהוא דו ממדי (תמונה2) הצייר ידע לעשות שימוש ב"רמזים" אשר מאפשרים תפיסה של תלת ממד למרות שהתמונה היא דו ממדית, הרמזים האלו משקפים את מה שקורה בעולם האמתי שלנו כאשר אנו מסתכלים על תמונת נוף אמתית (תמונה3).   
- **ישנם חוקי אופטיקה מסוימים**, אשר אומרים שככל שעצם הוא רחוק יותר מהעין כך הוא יותר קטן על הרשתית. זו עובדה פיזיקלית שנובעת מהאופן בו גלי האור נכנסים לעין. כאשר הצייר ישתמש בחוקים האלו, כך נצליח לראות בצורה "מציאותית" יותר.   
- **ככל שהעצם יותר רחוק ככה הוא יותר מטושטש.**   
- **הצללה ומקורות אור.**   
- **מוטיב של הסתרה –** עצמים בעולם הם לא שקופים, יש עצמים מוסתרים ועצמים מסתירים בתמונה. לדוגמא אם יש סירה קרובה יותר היא תסתיר את הסירה שמאחוריה.   
- **אפשר להמיר תמונת דו ממד בתלת ממד** \- באמצעות רמזים שמרמזים למערכת שלנו "זה לא שטוח, זה לא נמצא באותו מרחק, יש כאן עומק\!".  
- **המערכת התפיסתית כמו תחומים רבים במערכת הקוגניטיבית, מבצעת שיפוטים באמצעות הסתמכות על רמזים.** המערכת מסתמכת על רמזים, לשם יצירת תלת ממד. 

**רמזי מרחק/עומק**   
**המערכת התפיסתית מאפשרת לנו לראות בתלת ממד באמצעות שתי מערכות:**

1. רמזים בינוקולאריים (בי=2, אוקולר=עין)– רמזים המושתתים על העובדה **שהאדם רואה בשתי עיניים.**  
   התכנסות convergence \- יש לנו שרירים שעבודתם לכנס את העיניים או להרחיק את העיניים זו מזו (כמו שהרגשנו כאב כשקירבנו אצבע לפנים והסתכלנו עליה). העיניים למעשה מתרכזות על אותו עצם, הן צריכות להיות מכונסות זו עם זו. המערכת הזו למעשה מספקת מידע משריר העין למערכת התפיסתית ומוסיף "מידע" לגבי המרחק.   
   פער רישתי  retinal disparity– המוח מתרגם פער רישתי גדול כשעצם הוא קרוב, ולהפך. לדוגמא, האצבע נתפסת בעיננו כקופצת כי אנחנו מסתכלים על אותו אובייקט אבל פעם בעין אחת ופעם בעין אחרת, הקפיצה הייתה גדולה יותר כאשר האצבע הייתה קרובה יותר. גם את זה מערכת העצבים יודעת לתרגם למערכת התפיסה.  

**המידע אודות מרחק אל המערכת התפיסתית – יש מידע שמספק תחושת תלת ממד מעצם העובדה שאנו רואים בשתי עיניים.** 

2. רמזים מונוקולאריים (מונו=1, אוקולר=עין) **–** רמזים שנובעים מהאופן שבו העצמים **מסודרים במרחב** (לא מתקשר לעובדה שיש לנו שתי עיניים).   
- רמז הגודל היחסי – ככל שעצם בעל גודל זהה/דומה, קטן יותר על הרשתית, כך המערכת מתרגמת את זה לעצם שהוא יותר רחוק.   
- רמז הפרספקטיבה – ההתכנסות של קווים מקבילים אל נקודת קצה, נותנת לנו ומאפשרת תפיסת מרחק. רמז זה נשען על רמז הגודל היחסי**,** מפני שככל שמרחק בין קווים מקבילים רחוק יותר מאתנו, אזי בדיוק כמו שכל דבר שהוא רחוק יותר כך הוא קטן יותר על הרשתית, כך גם המרחק קטן יותר. לכן אנחנו רואים קווים מקבילים באופן מתכנס וככל שהוא מתכנס "המערכת" מתרגמת את זה לקווים מקבילים שהולכים ומתרחקים ממני.  
- רמז ההסתרה – עצם מסתיר הוא קרוב יותר מהעצם המוסתר.  
- רמז הצללה **–** המערכת התפיסתית לומדת מהתנסות בעולם כפי שאמרנו. בעולם בדרך כלל, מקור האור מגיע מלמעלה. ואז מה קורה? ברגע שהחלק העליון הוא מואר והחלק התחתון נהיה כהה יותר, המערכת באופן אוטומטי מוסיפה ומתרגמת את הממד לממד שלישי.   
  אנחנו גם לא יכולים להתנגד לשיפוט של המערכת התפיסתית, דוגמא בשתי התמונות במצגת גם אחרי שהופכים את התמונה 180 מעלות. 

3. פרספקטיבה אטמוספירית – ככל שעצמים הם רחוקים יותר הם מטושטשים יותר, קווי המתאר שלהם פחות חדים. למה? אנחנו חיים בתוך אוויר, ולתפיסתנו האוויר הוא שקוף ואין שום הפרעה. ולכן כשאנחנו רואים עצמים קרובים אין בעיה. אבל המצב האמתי הוא שבאוויר יש מולקולות של אבק ומים, לכלוך וכו' שלא באים ליידי ביטוי כשאנחנו מדברים על מתווך אוויר שנמצא בייני לבין האובייקט שאני מסתכלת עליו ואין שם "המון". כאשר מדובר במרחקים גדולים, מדובר בכמות אוויר מאוד גדולה, ואז כמות החלקיקים הרבים מתחילה להצטבר ולמעשה הגורם הזה יוצר את הראייה שלנו בצורה יותר מטושטשת, יש שם "המון" אוויר.   
   אנחנו גם נתפוס עצמים כקרובים יותר אם נראה אותם טוב יותר, לדוגמא ביום יפה, ואם נראה אותם ביום אפרורי, כנראה שנראה אותם רחוקים יותר. 

**השימוש ברמזים : אוטומטי ולא מודע**  
אנחנו לא מפעילים את היכולת להשתמש ברמזים, אנחנו לא מודעים לזה שהתהליכים הללו בכלל מתרחשים אצלנו, הם קורים באופן מאוד מהיר.   
   \*מהו מקור הרמזים? נרכש? מולד?  
(הדוגמא על אורי, הרמז של הראייה התפיסתית עוד לא היה קיים אצלו בצעירותו... לגבי עצמים מוכרים כמו כיסא או ספה, היו רלוונטיים. לגבי עצמים חדשים – הרמז עוד לא היה בשל, לא היה מוכל...) מקור הרמזים נרכש בגיל צעיר.  
**ולכן... השימוש ברמזים הוא נרכש, אוטומטי ולא – מודע.** 

כפי שאנו יודעים, העולם הוא עמוס ומורכב ונמצא תמיד בתנועה, וכל זה מגיע לרשתית שלנו.   
למרות שדברים מסתובבים, נפתחים, זזים, אנחנו עדיין תופסים אותם כאובייקט יציב. 

בתמונה של השלג- איך זה אנחנו תופסים את השלג כלבן אבל מה שנופל לנו על הרשתית זה אפור? בתמונה של המכונית- המכונית לא מתנפחת, אלא היא מתקרבת אלינו, אנחנו תופסים את זה ככה\! 

**קביעות תפיסתית**  
הנטייה שלנו לתפוס עצמים כקבועים, כמשמרים את הצבע, הגודל, והצורה שלהם, למרות השינויים במאפיינים על הרשתית. 

- קביעות הגודל –   
  המערכת התפיסתית מגדילה או מקטינה עצמים בהתאם למרחק שלהם במרחב.  
  דוגמא תמונה 1- אנחנו רואים איש קטן ואיש גדול בהתאם לתמונה, איך זה קורה? על הרשתית שלנו נופל איש גדול ואיש קטן. המערכת התפיסתית רואה רבדי מרחק, ולכן המערכת התפיסתית כאילו אומרת את הדבר הבא "נופל לי על הרשתית איש מאוד קטן ואיש מאוד גדול, אבל כשיש נתיב של מרחק, המערכת התפיסתית שלי בשביל לספק את התמונה האמתית, רוצה "להגדיל" את האיש הזה אשר למעשה נמצא באותו גודל".   
  דוגמא תמונה 2- על הרשתית נופלות תמונות בדיוק באותו הגודל, אבל בגלל רמזי העומק השונים, המערכת תופסת את הראשון כרחוק יותר מהשני. ככה שעצם רחוק יותר הוא נופל יותר קטן על הרשתית. בכדי לספק לנו את הגודל האמתי שלו כי הוא רחוק, אז המערכת התפיסתית "מגדילה" לנו אותו.   
- קביעות הבהירות –   
  שני הצבעים של הקוביות הם למעשה זהים למרות שאנחנו רואים אותם כאחד בהיר והשני כהה יותר. למה?  
  יש קונטקסט שבו הריבוע נמצא בצל, אם משהו נמצא בצל, המערכת התפיסתית צריכה להבהיר לי את אותו ריבוע בכדי שאבין שהוא בצל. כמו התמונה עם השלג – כל דבר שהוא בצל, המערכת התפיסתית מבהירה לנו אותו באופן אוטומטי גם אם הוא נמצא באותו צבע. (אני רואה אותו ככהה בלי הצל אבל המערכת התפיסתית רוצה להנגיש לי אותו בצורה ריאלית) לתפוס שיש כאן זה קורה כדי שאני למעשה "אבין" את העולם בצורה האותנטית ביותר שאפשר. המערכת "מתקנת". 

**ההתפתחות של הקביעות התפיסתית מתחוללת מגיל צעיר והיא לא בשלה עד גיל מעט בוגר יותר,** כמו שילדים עד גיל 12 לא צריכים לחצות כביש לבד בגלל שחוץ מקבלת ההחלטות החפוזה שלהם, הם עוד לא בעלי קביעות תפיסתית בשלה לחלוטין ואז הם לא יודעים להבחין לגבי הרכב. 

**אילוזיות**  
"*לראות זה להאמין*" – האמנם?  
אילוזיה היא תפיסה של הגירוי שאינה תואמת את מצבו הפיסי הממשי.   
האם אנחנו יכולים להגיד באופן וודאי שמה שראיתי זה באמת מה שהיה?   
**המערכת התפיסתית הוויזואלית אינה מצלמה\! הכל הוא תוצר של תיקונים\!**

