**שיעור 10**

**ממה מורכב זיכרון העבודה?**  
**ישנו לוח חזותי-מרחבי** – שהוא מאגר אחסון אחד, ויזואלי, אנחנו יכולים לראות בו במודעות שלנו ולהחזיק מחשבות, פרטי מידע וגם מראות.  
**ישנה הלולאה הפונולוגית** – שהוא מאגר אחסון שני, מילולי.   
**יש מנגנון באמצע שהוא מנגנון מפקח** – מנגנון בקרה מרכזי. 

1. **הלולאה הפונולוגית** – מנגנון בעל קיבולת מוגבלת המסוגל להכיל כמויות קטנות של מידע שמיעתי/ מילולי, ולעבדו.  
2. **הלוח החזותי – מרחבי** – מנגנון המסוגל לאחסן מידע דימויי חזותי ולעבדו.   
3. **מנגנון הבקרה המרכזי** – אחראי על קואורדינציה ותיאום בניהם. לדוגמא אם אני צריכה לתכנן את הדרך שלי אז יש לי גם בעיניי רוחי את הדרך או איפה החניתי את המכונית אבל אין ספק שצירה להיות קואורדינציה של מה שאני מחזיקה ויזואלית לבין המחשבות שלי. הוא אחראי גם להרבה יותר מזה.

**אם נסתכל על מנגנון הבקרה המרכזי הוא מבצע ויסות ואחראי על כל הפעולות הקוגניטיביות:**

* קישור של פרטי מידע ממקורות שונים, לאפיזודה עקבית.   
* קואורדינציה בין המנגנונים האחרים של המערכת הקוגניטיבית כולל טיימינג, תזמון.  
* מעבר בין מטלות או אסטרטגיות היזכרות (כמו שאנחנו משחזרים אחורה, אלו אסטרטגיות קוגניטיביות שהבחירה שלהן זה על ידי מנגנון הבקרה המרכזי).   
* קשב סלקטיבי/אינהיביציה (דיכוי/עכבה) – ייתכן ויהיו סיטואציות שנרצה לעשות אותם אבל אנחנו לא באמת נעשה אותם, מתחשק לי להגיש משהו, מתחשק לי לחצות את הכביש. אבל אנחנו לא נעשה ונעצור את הדחף הזה שעולה בנו. איך זה קורה? אנחנו צריכים מנגנון שיעשה לנו STOP\! העכבה הזו מתבצעת במנגנון הבקרה המרכזי.   
       \-   הפעילות הזו היא גם דיכוי ועכבה של התנהגות וגם של כל דבר אחר – כמו מה אני מחזירה למערכת, מה אני קולטת ועוד. זה בעצם חופף לקשב סלקטיבי.   
* ניטור פעילות הקואורדינציה בין הלולאה הפונולוגית והלוח המרחבי.  
* המיקום שלהם הוא באונה הפרונטלית, היא האונה שמתפתחת *אחרונה.* היא לא בשלה לחלוטין עד גילאי שנות ה20 המאוחרות. אבל היא מאוד לא בשלה בילדות ובגילאי העשרה הולכת ומבשילה.   
  **מכאן נבין, שאם אנחנו מבצעים את תהליך האינהיביציה והוא נמצא באונה המתפתחת אחרונה, זה למעשה מסביר את העניין *שילדים הם יותר אימפולסיביים*, עוד לא התפתח במוח אותו מנגנון שמאפשר להם לרסן את עצמם (לבצע אינהיביציה)\!\!**   
* העלאת פרטים מהזיכרון לטווח ארוך.

אנחנו מדברים על המערכת החושבת המודעת שמחזיקה פריטים גם ויזואליים וגם מילוליים ועושה את כל המניפולציות עם המידע הזה, עושה איתו את הפעילויות החשיבתיות השונות אם זה תכנון, פתרון בעיות, קבלת החלטות וכו. 

בין אם אנחנו קוראים ל"תחנה הזו" זיכרון לטווח קצר או זיכרון העבודה, אנחנו מגיעים בסופו של דבר לתחנה האחרונה שהיא "המאגר של הזיכרון לטווח ארוך".  
מזכירים – כל פריט שיקבל קשב יעבור לזיכרון לטווח קצר / זיכרון עבודה, וכל הפריטים שסוננו יעברו לזיכרון לטווח ארוך. להיזכר משמע למצוא את הפריט בזיכרון לטווח ארוך ולהחזירו לזיכרון לטווח קצר / זיכרון עבודה. 

**מהו זיכרון לטווח ארוך?**  
**כל מה שלא היה ב"כאן ועכשיו" שלי, ועכשיו זה כן ב"כאן ועכשיו" שלי – הגיע תמיד מהזיכרון לטווח ארוך, גם אם זה משהו שקרה לפני 5 דקות.** 

* השאלה של איך נכנס הזיכרון לטווח הארוך? יהיה קידוד. המרת הקלט מצורתו המקורית לייצוג סמלי.   
* השאלה האם קידוד מסוים מאפשר זיכרון מסוים יותר מקידוד אחר? יהיה באחסון. שימור המידע המקודד בזיכרון.   
* הסוגיה של איך מאוחסנים הפריטים בתוך המאגר הזה? יהיה באחסון, אנחנו מתייחסים לזיכרון כאל מאגר, מחסן, שצריך לבוא ולמצוא פריט שנמצא בו ולהוציאו החוצה, אז צריך להבין כיצד מסודר המחסן כי זה מאוד קריטי בכדי שנוכל למצוא את הפריט בצורה הטובה ביותר.   
* נושא השליפה וההיזכרות, ה"הגעה" למידע המבוקש – להגיע לפריט בזיכרון לטווח ארוך, להביא אותו חזרה לזיכרון לטווח קצר ושם אני יכולה להיות מודעת לפריט. שם יהיה לי מודעות לשליפה, ואבין עד כמה הוא היה תואם למה שהיה לי במחשבה בעבר.   
  


**כדי להבין את השיחה יש "לגשת" לזיכרון לטווח ארוך שלנו.**  
יש הרבה דברים שנמצאים שם שאנחנו אפילו לא מודעים לקיומם כמו:  
המילים, הפרוצדורות, ההתייחסות לצד השני שאתו אנחנו מדברים... (אם נראה מישהו אז אנחנו ניקח מהזיכרון לטווח ארוך את המילים שאנחנו רוצים להגיד, את היכולת ללחוץ לבן אדם את היד..).

**נחלק את הזיכרון לשני חלקים:**

1. **הזיכרון המודע – דקלרטיבי** (אפיזודי-אירועים אישיים וסמנטי-עובדות, ידע).  
2. **הזיכרון הלא מודע – פרוצדורלי, החבוי, IMPLICIT.**

**הזיכרון המודע \- זיכרון דקלרטיבי (מוצהר)**  
**גם זיכרון אפיזודי וגם זיכרון סמנטי, מה שמאפיין אותם הוא:**

* אנחנו נזכרים באופן מילולי, ניתן לתאר אותם במילים  
* השליפה היא בדרך כלל מודעת, אנחנו מודעים לזה שאנחנו נזכרים  
* הזיכרון הזה הוא יחסית נשכח בקלות, מוצאים את עצמנו במצב שאנחנו לא מצליחים לשלוף פריטים משני סוגי הזיכרון האלו.

**זיכרון אפיזודי – "זוכרים"**   
אנחנו עושים שימוש במילה – אני זוכרת ש...  
אני זוכרת שהלכתי, הייתי שם, למדתי.   
אלו הם זיכרונות אישיים – "מסע בזמן",   
יכול להיות גם לפני כמה דק' וגם לפני כמה שנים.   
**השליפה:** בסוג מיוחד של מודעות:   
"מצב שליפה" – מודעות לידע כחוויה אישית.   
**זיכרון סמנטי – "יודעים"**  
ידע כללי: שפה, חוקים, עובדות, רעיונות.  
אני יודעת ש... לונדון היא בירת אנגליה.   
אני יודעת ש.. היום יום רביעי.   
זו חוויה של ידיעה.

**השליפה:** מנותקת ממרכיב אישי.   
\*\*\* יש גוון שהוא **חיובי** **או שלילי** בחוויה הזו.           \*\*\*מאוד שונה מפני שכאן **אין לי באמת רגש**.   
גם אם זה רגש לא מסעיר במיוחד.   
אם לדוגמא דידה תשאל אותנו שאלה במבחן,  
וניזכר בה, זה יהיה זיכרון אפיזודי כי זו עדיין  
חוויה שהייתה לנו מעכשיו.. 

**הזיכרון הלא מודע \- זיכרון פרוצדוראלי (תהליכי)**  
**זיכרון למיומנויות כמו לרכב על אופניים, לצחצח שיניים, לקשור שרוכים:**

* אנחנו לא יכולים לתאר אותם במילים, זה לא משהו שאנחנו נזכרים בהם באופן מילולי  
* נרכש מתוך תרגול  
* השליפה \- באמצעות התנהגות גלויה  
* יכול לבוא לידי ביטוי באופן אוטומטי, כמעט ולא מודעים לתהליך  
* נשכח בקושי

אנחנו לא נדבר על הזיכרון הזה, כל מה שנדבר בהמשך הוא חלק מהזיכרון הדקלרטיבי. 

**זיכרון סמנטי – "יודעים" עוד מידע...**   
כיצד מסודר הידע?   
כיצד יודעים "מה זה" חתול, ספל תה או משקפיים?  
יש לנו **קטגוריות**: אובייקטים או אירועים מקובצים בשל קשר כלשהו ביניהם (דיברנו על זה בתפיסה).   
בזיכרון הידע שלנו מקובץ בקטגוריות, המערכת הקוגניטיבית פוגשת כל הזמן פריטים וברגע שהיא פוגשת פריט היא מחפשת מה המאפיינים הבולטים של הפריט הזה והאם יש לי איזו שהיא קטגוריה של פריטים שיש להם את אותם מאפיינים עיקריים (כמו ספלי תה שונים הדומים אחד לשני).   
בזיכרון לא נמצאים כל הספלים שאי פעם ראינו ונכנסו למערכת- הפריטים האינדיבידואליים הולכים לאיבוד, אלא מה שנמצא זאת הקטגוריה הזו, זה המושג הזה, שבו יש כותרת – "ספל" ואת כל המאפיינים המשותפים העיקריים שלו.   
זה מתחיל בכך שנפתחת קטגוריה על ידי ההגדרה של ה"דבר הזה", מה זה ספל? יש לו צורה עגולה וחלל ריק בפנים עם ידית אחיזה.. וכשגדלים אז מוסיפים עוד ועוד להתאמה ותיקון של כלל הספלים (יכול להיות שיש ספל שהוא בצורה אחרת אבל יש לו דברים משותפים של ספל – זה לא אובייקט חדש).   
המערכת שלנו כל הזמן מחפשת מה דומה, מצרפת ומעדכנת את הקטגוריות, פותחת קטגוריות חדשות וככה אנחנו בעצם מעשירים את הידע שלנו ואוספים עוד ועוד פריטים ומאפיינים ולכן זו מערכת מאוד גמישה כשהיינו ילדים והופכת להיות מאוד נוקשה כשאנחנו יותר מבוגרים (כמו הדוגמא שהיא נתנה עם ילד שרואה כלב ועוד כלב ואז חתול). 

תיאוריית הסכימה Schema Theory  
כשאנחנו מדברים על קטגוריות אנחנו מדברים על דברים מוחשיים כמו ספר, שולחן או כיסא.  
אבל בעצם כל הידע שלנו מצוי במקבצים סביב נושא \- להם אנחנו קוראים "סכמה". 

* יש למשל סכמות של פרוצדורות \- יודעים איך להתנהג במסעדה.   
* אירועים  
* אובייקטים  
* עקרונות   
* אידיאולוגיות  
* רצפים  
* מצבים חברתיים 

נעשה בהן שימוש לשם הבנה, אחסון בזיכרון ושליפה.  
בלי סכמה, אין הבנה. הן משמשות אותנו להכניס מידע לזיכרון שלנו לפי הסכמות המתאימות. 

מאפייני הסכימה:

* הסכמה כוללת ידע כללי, לעיתים מופשט.  
* ידע סיבתי – ידע של השתלשלות אירועים למשל יש לי סכמה של מסעדה, אני יושבת, בוחרת מה לאכול, המלצר מגיע, ואז מגיע האוכל ואני אוכלת.   
* הסכימה משקפת תכונות טיפוסיות של חוויות מעברו של היחיד, שמוזגו למעבר לאירועים הבודדים \- הסכימה היא בעצם תוצר של ניסיון החיים של היחיד כלומר בגדול זה לא משהו שאנחנו לומדים ברמה הצהרתית, אבל הן נוצרות אצלנו באופן של התאמות של משהו שלם.  
* סכמה יכולה להיווצר או להיות בשימוש ללא מודעות של היחיד – אנחנו לא אומרים "אוי איזה יופי אני פותחת לי סכמה במוח".   
* למרות שסכמות משקפות את התנסויות היחיד, קיימות סכמות "משותפות" (בתרבות) – כמו שאם אומרים לנו מה זה יום כיפור, יום השואה, יום שבת ועוד, משהו משותף לתרבויות והן מאוד שונות מתרבות לתרבות גם.   
* לאחר היווצרותה, סכמה הינה יציבה לאורך זמן – כשיש אותה, מת העולם (;

**סכמת סטראוטיפ**  
**סטריאוטיפ** זו סכמה שיש לנו לגבי קבוצת אנשים. לכולנו באופן טבעי יש סכמות או קטגוריות של בני אדם מסוימים. לדוגמא אם נחשוב על סטודנט מצטיין בחוג לפיזיקה נחשוב על איזה חננה אחד שנראה בצורה מסוימת ומדבר בצורה מסוימת.   
**המערכת הקוגניטיבית שלנו מבצעת סכמה של אנשים על בסיס מאפיינים בולטים, זה בדיוק סטריאוטיפ.** 

- **ובכן מה התועלת בסטריאוטיפ?** זה מאפשר לנו לדעת באופן מידי מה נמצא מולנו, מה לצפות, איזה שהוא סוג של מנגנון הגנה.   
  \* דיברה על עניין של גזענות \-  גזענות היא למעשה סטריאוטיפ שלילי. אמרה שבכולנו יש משהו שהוא טיפה גזעני כי כולנו מבצעים סטריאוטיפ. הגזענות היא: תהליך אוטומטי של קיבוץ דברים דומים \+ עמדה שלילית כלפי מישהו. המלחמה בגזענות היא להבין שהבסיס הוא תהליכים אוטומטיים שהאדם עושה, כי אנחנו בצדק מאוד מבקרים גזענות.   
- **מחירים \- למה אנחנו מרגישים אי נוחות?** כי אדם אוהב להיות *אינדיבידואל*, אף אחד לא אוהב להיות חלק מקטגוריה מסוימת, אף אחד לא רוצה שיקראו לו "היי **ג'ינג'י** בוא לפה\!". יש המון שונות בסכמה של אנשים והיא מאוד קריטית, זה לא כמו ספלים... 

