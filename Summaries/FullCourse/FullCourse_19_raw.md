**שיעור 19**

**השאלות שנשאל:**

1. היכן הגבול? אנחנו נחפש את הגבול החד משמעי שמציב אדם בספקטרום הנורמאלי או הלא נורמאלי.   
2. כיצד מאבחנים? אנחנו יודעים שיש לא נורמאליות, יש פתולוגיות נפשיות, אם כן – איך מאבחנים את אותן פתולוגיות ובמידה ונאבחן אז על איזה סוג של לא נורמאלי מדובר.  
3. מה המקור? מה גורם לאותו אדם להיות חולה באותה מחלה, מה המקום לדיכאון, לסכיזופרניה, לאו סי די, חרדות, פוביות ועוד. זה יהיה מאוד תלוי גישה.   
4. אילו הפרעות, ומהם הסימפטומים? נדבר באריכות על *דיכאון*, ההפרעה הנפשית הנפוצה ביותר מבין המחלות. ועל *סכיזופרניה*, שהיא די נפוצה, היא מחלת הנפש הקשה ביותר.   
5. מהו הטיפול? יהיו כלליות להפרעות בכלל ונראה את ההבדל בין הטיפולים והמחלות.

**היכן הגבול?**  
כולנו חווים חוויות של אכזבה, עצב, חרדה, אובדן עצות. ואנחנו גם מודעים לעוצמות שונות של החוויות האלו.. אנחנו יודעים להגדיר לעצמנו שאנחנו עצובים קצת או עצובים נורא, אם יש לנו קצת חרדה או הרבה. ניתן גם להגיע למצב שבו ישנה הבנה שנמצאת כאן איזו שהיא הפרעה נפשית. **האם יש איזה שהוא גבול שמעביר בין הצד ה"נורמלי", לצד ה"לא נורמאלי"? או שמא מדובר ברצף?**  
ההבדל שם יכול להיות הרבה פחות ברור. אם נעשה הקבלה למחלות גופניות אז למשל סכרת, לכולנו יש רמה מסוימת של סוכר בדם, וככל שהרמה עולה אז מנקודה מסוימת אדם מוגדר כחולה סוכרת. 

מה זה נורמאלי? **ההגדרה המשפטית** למי נורמאלי או לא – טעונה ברלוונטיות שלה ל"האם הבן אדם יכול לעמוד לדין או לא?". האם הבן אדם הבחין בין טוב לרע (בוחן מציאות) בזמן שהוא ביצע את הדבר שבו הוא הואשם? **ההגדרה הפסיכיאטרית** יכולה להיות אחרת לגמרי, ונמדדת בצורה שונה..   
**כיצד מאבחנים?**  
פעם, לא הוגדרו חולי הנפש באופן רפואי. כל אדם שההתנהגות שלו הייתה כזו שנתפסה כלא מקובלת על אותה סביבה שבה הוא חי, היה כלוא ומועלה למוקד. היום, מאוד חשוב להבין **שחולה נפש הוא בן אדם רגיל בשלמותו שחולה (אמנם לא בדלקת ריאות), הסובל מהפרעות נפשיות.** קשה לנו במציאות לראות את זה בצורה כזו, רוב החברה עושה הכללה שהאדם הוא "חולה נפש". מחלות הנפש הקשות נמשכות לאורך כל חייו של אותו אדם, ונוגע בו בחלק מאוד גדול מהתנהגויותיו ולכן ניתן להבין את הקושי שיש לנו אל מול חולי הנפש. 

**אבחון ומיון הפרעות הנפש:**   
אבחנה רפואית – על פי **סימפטומים ובדיקות אובייקטיביות** (בדיקות דם, MRI ואחרות). האבחנה מזהה את **מקור המחלה ועל פיה – הטיפול הרצוי.** (צריך להבין כי גם האבחון על פי בדיקות אובייקטיביות זה פרשנות של מדדים). 

ומה קורה בתחום הפרעות הנפש?  
מהו "נורמלי" ומכאן, מהו "אבנורמלי"? או: התפיסות השונות של הנורמה. איך נאבחן מי בריא או מי לא בריא נפשית?

1. **שכיחות סטטיסטית** – נורמה – ביטוי מתמטי לרצף איכויות, מבוטא מספרית. כלומר, נגיד על רוב האנשים שהם נורמליים, אז מי שלא כמוהם הוא אבנורמלי.   
2. **סטייה מנורמה חברתית** – נורמה – דפוס התנהגות מקובל בחברה. כלומר, מי שלא מתנהג על פי הנורמות החברתיות בחברה שלו, הוא הלא נורמאלי. האבנורמלי היא התנהגות הסוטה מנורמות חברתיות. 

**מרכיבי האבנורמליות:**

* **סבל** – לא כל החולים הפסיכיאטריים סובלים, אבל חלק גדול סובל מאוד, כמו אנשים שחולים בסכיזופרניה או דיכאון. זה לא יהיה קריטריון חד משמעי, אם אדם סובל אז הוא חולה ואם הוא לא סובל אז הוא לא חולה.   
* **התנהגות בלתי סתגלנית** – המידה שבה ההתנהגות של אותו אדם היא התנהגות מסתגלת במובן של איזו שהיא התאמה לסביבה, לנסיבות, לעצמו, לגיל וליכולות ולכישורים שלו. נראה אנשים שכל כך ברור שההתנהגות שלהם כל כך לא מסייעת להם בסביבה ובנסיבות שלהם, כמו חולי דיכאון שלא זזים שבוע מהמיטה ולא אוכלים ולא מתקלחים. או חולי OCD שכל הזמן שוטפים ידיים במשך זמן רב עד שמתקלף להם העור בידיים. מדובר ממש בחבלות החיים.   
* **התנהגות לא רציונלית ובלתי מובנת** – נראה לנו כי זו התנהגות לא מובנת לפני החיים שלנו.   
* **התנהגות חסרת שליטה ובלתי ניתנת לניבוי** – אצל חלק מהאנשים החולים במחלת נפש, הנושא של שליטה מדבר על כך שלאותו חולה, גם אם הוא כבר מבין שהדבר שהוא עושה לא הגיוני, לא יכול לשלוט בעצמו (כמו הדוגמא עם חולת הסכיזופרניה שחשבה שהיא רצחה ילדים בשואה, אף על פי שהיא נולדה אחרי התקופה הזו).   
* **התנהגות בלתי מקובלת ויוצאת דופן.**  
* **אי נוחות מצד הצופה –** הוא אמנם לא אובייקטיבי אבל יש בו הרבה דגש. יש לאנשים אי נוחות במובן הזה שלא ברור לנו מה האדם הולך לעשות, איך הוא מתנהג..   
* **הפרת אמות מידה ואידיאליים מוסריים.** 

חשוב להגיד שזה הכל ביחד אבל לא חייב להיות הכל, זה איזה שהוא מכלול של קריטריונים כאלו. 

**מרכיבי הנורמליות:**

* **בוחן מציאות תקין** – לדעת מי אתה, איפה אתה נמצא, באיזה מציאות כללית אתה חי.  
* **יכולת להפעיל שליטה רצונית בהתנהגות** – זה לא חייב להיות מאה אחוז כי לכולנו יש מצבים שבהם מותר לנו פחות להפעיל שליטה בהתנהגויות.   
* **הערכה עצמית וקבלה עצמית**   
* **יכולת ליצור קשר קרוב ומספק עם אנשים אחרים**  
* **יצרנות –** לא משנה באיזה תחום, לעשות משהו באיזה תחום

**מדוע יש צורך בסיווג ההפרעות?**

* זהו בסיס לתקשורת בין אנשי מקצוע ובינם לבין המטופלים. צריך להיות הבנה של מי כן חולה ומי לא כדי לדעת לטפל כמו שצריך.   
* מספק מסגרת למחקר.  
* מאפשר ניבוי. 

**סיווג הפרעות הנפש**  
**סיווג הפרעות ברפואה** על בסיס תסמינים וסיבות גופניות ידועות, בסיוע של ממצאי בדיקות "אובייקטיביים".

* לא קיימות לרוב בדיקות אובייקטיביות שיכולות להעיד שהבן אדם חולה במחלת נפש או במה הוא חולה בדיוק.   
* הסיבות לרוב עלומות ותלויות תיאוריה, בניגוד למחלות גופניות אנחנו **לא יודעים את המקור**, לא יכולים להגיד שהמחלה הזו היא ממקור כזה או אחר, אלא המקור לכל אחת מהמחלות הוא **תלוי תאוריה**. ולכן הבעיה היא שבאבחון אין לנו בסיס אחד לקטלוג של המקור ואין לנו בדיקות אובייקטיביות. 

המערכת המסווגת את האבחנות הפסיכיאטריות מתבססת אך ורק על קבוצה של סימפטומים, המופיעים בדרך כלל ביחד, להגדיר כל קבוצה כסינדרום פסיכולוגי, ולכנות אותה בשם.   
כלומר, ישנם מקבצים של סימפטומים שמתרחשים באופן די דומה אצל קבוצה של אנשים.   
ואז אומרים אם יש קבוצה של אנשים שלהם יש בערך את אותם סימפטומים, אנחנו נגדיר את קבוצה זו כמגדירה הפרעה מסוימת, ולה ניתן שם. למשל, נראה אדם עם מצב רוח ירוד, חוסר ערך עצמי, האשמה עצמית, אובדן תאבון, קשיי שינה – אנחנו נגיד שנקרא למקבץ הזה דיכאון.

כל הפקטורים הם רלוונטיים למקור של הפרעה כזו או אחרת. כלומר, יש בסיס ביולוגי, גנטי, סיבתי, חברתי, תרבותי ופסיכולוגי. זה נורא תלוי המשקל של כל אחד מהם שיכול להשתנות. הכוונה שאי אפשר לסווג רק על פי מחלה שהיא ביולוגית, אלו מרכיבים שמגיעים יחד\! כל אלו הן רק מקורות, אנחנו לא יכולים לסווג אותם באופן חד משמעי, ולכן אנחנו מסתכלים רק על הסימפטומים.  

**DSM-5**  
**Diagnostic and statistical manual of mental disorders**  
**הספר אשר מכיל את כל מחלות הנפש הקיימות ועוזר לתת אינדיקציה לאיזו מחלת נפש יש לאדם.**

**הפרעה נפשית, Disorder**  
סינדרום שבו יש **סבל משמעותי** או ליקוי תפקודי משמעותי **כתוצאה מתהליכים נפשיים**, ובתנאי **שלא מדובר בחריגה *סתמית*** מהנורמה, ובתנאי **שהמצב *אינו צפוי לאור נסיבות חיים*.** (למשל, אדם באבל). 

עקרון המיון הוא פנומנולוגי-תיאורי, שאינו מתבסס על תיאוריה. אין התייחסות למקור (כי המקור משתנה מתיאוריה לתיאוריה).   
ישנה הפרדה בין ההפרעות/מחלות שונות **רק על בסיס סימפטומים**.

המטרה: ליצור מילון מונחים אחיד לכל אנשי המקצוע.  
העקרונות הבסיסיים: כל האבחנות הינן מבוססות מחקר – חייבות לעמוד בסף מסוים של תוקף ומהימנות (לא יכנסו הפרעות שאין להן תוקף ולא נערך מחקר לגביהן). 

**לגבי כל הפרעה המוגדרת ב"משפחות" של הפרעות מסוימות, יש:**

1) **תיאור כללי של ההפרעה**   
2) **קריטריונים מאפיינים ספציפיים:**   
   \-     מאפיינים הכרחיים (קריטריונים מאפיינים ספציפיים שחייבים להיות כדי שהאדם יהיה מוגדר במחלה).  
   \-     מאפיינים קשורים (שיכול להיות שיהיה לאדם את הדברים האלו או לא).  
   \-     מאפיינים לא כלולים/ אבחנה מבדלת (שלילת אבחנות אחרות, כלומר בתנאי שהדבר לא נובע ממחלות נוספות, או אבל, או תרופות). 

