**שיעור 18 (השלמת החלק הראשון מיעל)**

**עד כמה התיאוריה הפסיכואנליטית תקפה?**   
מדובר בתיאוריה מאוד מאוד רחבה שיכולה להסביר כמעט כל התנהגות ועם זאת אי אפשר להוכיח אותה אמפירית, התאוריה חדרה עמוק לתוך תרבות המערב.

במידה רבה מדובר בעניין של אמונה, אי אפשר לאשש אותה, אבל אין ספק שלכל התיאוריות והפרקטיקות הטיפוליות צריך להניח במקומם ולא להגזים בחשיבות שניתן להם.

יש מקום לעדכון ולחידוש- למשל הכנסת גורמים גנטיים, חברתיים, המון תיאורטיקנים המשיכו את דרכו של פרויד ופיתחו את הפסיכואנליזה, הוסיפו משתנים וטווחים, יש מקום להוסיף עוד הרבה דברים שלא היו מוכרים בתקופתו של פרויד ( 100 שנה אחורה ).

**עד כמה חשובות 5 השנים הראשונות?**  
עיקר הגורמים שיהיו הגורמים הקריטיים להיותו של אדם כך או אחרת מתקבעים בחוויות 5 השנים הראשונות.

היום יש תיאוריות לכאן ולכאן לגבי התקיפות של חשיבות השנים הראשונות לחיים. עדיין כולם מכירים בחשיבותם של השנים האלה, אבל הבלבדיות שפרויד נתן ל5 השנים אכן עומדות בספק כיום.

מחקרי אורך מראים כי ההתפתחות אינה נעצרת בגיל ההתבגרות ( והיא בוודאי משמעותית גם אחרי 5 השנים הראשונות).... אדם ממשיך להתפתח עד הרגע שהוא מת, מכיוון שהתפתחות זה הכל זה לא רק ללמוד לדבר או ללכת, התפתחות זה כל השתנות לאורך זמן.

**האם קיימים כוחות לא מודעים?**  
פרויד: הכוחות הלא מודעים הינם צריכים מאיימים מודחקים והם משפיעים על ההתנהגות.

כיום: תהליכי חשיבה וזיכרון לא מודעים לפי הגישה הקוגניטיבית שהיא חדשה בהרבה מזו של פרויד, כיום תופסים את התהליכים הקוגניטיביים הלא מודעים באופן אחר, כמו לדוגמא: אינטואיציה לא מודעת , זיכרון אימפיליסיטי לא מודעים, השגת מסקנות לא מודעת והם משפיעים על ההתנהגות.

תחום מחקר מתפתח: נוירו פסיכואנליזה- תחום חדש שמחבר בין הנוירולוגיה לפסיכואנליזה, שמנסה לזהות במוח עצמו איפה מתקיימים אותם תהליכים או מנגנונים שפרויד דיבר עליהם.

אנחנו יכולים לראות את האיד מצוי בתהליכים שיש בהם אינסטינקטיביים תהליכים ראשונים, הסופר אגו נמצא באונה הקדמית אפה שמתרחשים תהליכי עיכוב אינהיביציה וכו'. 

*פרויד שם דגש גדול ונכבד על מנגנוני הגנה, תזכורת לתמונה הכללית: האגו תפקידו לשמר את ה"וול ביינג" הנפשי, בכך: מצד אחד משרת את צרכי האיד מצד שני עוזר לנפש לעמוד מול לחצי הסופר אגו הנוראי הזה שכל הזמן רוצה לרצות ולהגביל ולהגיד מה אסור, בתוך שתי הקצוות האלה האגו נעמד ומציל אותנו בלחוות חרדה או בושה.*

מנגנון ההגנה העיקרי שעוזר מפני חרדה הוא "הדחקה", מנגנון שלוקח זיכרון כואב ודוחק אותו למטה כדי שאנחנו לא נחווה חרדה, המנגנון מיד פעיל כמו מכסה לסיר מבעבע שצריך כל הזמן להחזיק כדי שהחומרים לא יצופו למעלה.

**אנה פרויד- הפסיכולוגיה של האגו**  
פרויד לא עסק בהרבה מנגנוני הגנה, אבל בתו אנה המשיכה את דרכו.   
אם פרויד בנה את עיקר התיאוריה שלו בפסיכולוגיה של האיד, אנה פרויד לקחה את הפוקוס לכיוון האגו וזיהתה הרבה מאוד מנגנוני הגנה.

**מנגנוני הגנה תזכורת**  
יש מגוון של מנגנוני הגנה, כל מנגנון הגנה **מעוות **באיזושהי צורה את המציאות כי במציאות ישנו את האני אלמנט מעורר חרדה, ולכן חייב להיות משהו או וריאציה של תהליכים שמעוותים את המציאות בצורה כזאת שעכשיו "נוח" לנו, "אנחנו יכולים לחיות ללא חרדה" .

מנגנוני הגנה עושים שימוש **באנרגיה נפשית**, הם פעילים ברמה **הלא מודעת**, והם **מגינים**.

**מקורות חרדה:**

**1\)**     חרדה מחומרת איסוריו של הסופר אגו- האני העליון, לדוגמא משהו לא מוסרי, שלא מקובל בחברה. או לדוגמא האידיאל "אתה צריך" להיות ילד טוב, "רופא", "מצליחן".

**2\)**     פחד שמא יצרי האיד ישטפו את האני ויהרסו אותו, חרדה נוירוטית, לדוגמא יצרים ודחפים אלימים או מיניים.

**מנגנוני הגנה**

1. **הדחקה:** פעולה חד פעמית של דחיקת דחף מאיים אל הלא מודע. שימור ההדחקה מצריך אנרגיה. המנגנון  לוקח חוויה או ידיעה או זיכרון במודע ומכניס אותם ללא מודע. אבל, המחיר הכבד של הדחקה הוא העובדה שזה מנגנון שכל הזמן פעיל וצריך להחזיר את המכסה, אז מדובר במנגנון הגנה שהוא יקר מבחינת אנרגיה נפשית. דוגמאות: חרדת  מוות, אירועים כמו אונס או תקיפה מינית שמודחק ואין לאדם גישה אליו בכלל, לחלוטין לא זוכרים שעברו אירוע כזה או אחר.

2. **הכחשה:** הכחשה של מציאות לא נעימה או הכחשה של הדחף. מגנון שפועל במצבים מעוררי אימה שאנחנו לא יכולים להדחיק אותם כי הם קיימים במציאות, לדוגמא: אדם שחולה במחלה קשה, הוא לא יכול להדחיק שהוא חולה ואז אנו רואים עיוות של המציאות, "זה עוד מעט יעבור ואני יצא מזה", או אדם שמחזיק המון כעס ומכחיש אותו ואז "אני לא כועס".  
   לא מדובר על דברים שהם רמיה שאנחנו אומרים כלפי חוץ משהו אבל לא מאמינים לעצמו אלא אלו מצבים שהם האמת הפנימים של האדם.  
3. **השלכה:** ייחוס של דחפים מאיימים למישהו אחר. לדוגמא: נער השונא את אביו, יאמר "הוא שונא אותי", החוויה שלו היא שאבא שלו שונא אותו ואז יהיה לו קל יותר להגיד את זה. מנגנון שבו ליחיד קשה להכיר בתכונה של עצמו, זה מאיים עליו. למה זה קורה? כי קשה לנו להכיר ברגש שלילי שלנו.   
4. **התקה:** העברה של רגשות ודחפים מאובייקט מסוים אל אובייקט אחר. לדוגמא: ילד הכועס על אמו, יבחר בצעצוע וירסק אותו. אנחנו לא יכולים להגיב את התגובה הטבעית שאנחנו יכולים להגיב כלפי אותו אובייקט שמפנים אליו את התגובה הזו. אנחנו יכולים לפרוק את מה שאנחנו רוצים אבל בצורה שלא מאיימת עלינו באיזו שהיא צורה.  
5. **היפוך תגובה:** הסתרת הדחפים על ידי התנהגות הפוכה מדרישות הדחפים. מטרתו לכסות על דחפים או רגשות שיש לנו שהם נתפסים כמעוררי חרדה, ואז אנחנו מתנהגים בדיוק להפך לדוגמא: ילד השונא את אחיו יגלה כלפיו אהבה מופרזת. זה כי הוא לא מצליח להרגיש אליו את התחושה של השנאה.  
6. **רציונליזציה:** עיוות המציאות כדרך התמודדות עם תסכול וחרדה. אנחנו נותנים הסבר לכאורה רציונאלי למצב שלנו, להתנהגות שלנו. לדוגמא: משל השועל והענבים..."הם ממילא בוסר". שועל שנכנס לכרם ויש שם ענבים מפתים והוא מנסה להגיע אליהם והוא לא מצליח, ואז הוא אומר שהם בין כה וכה בוסר, והולך. הסיפור הזה למעשה מוריד אצלנו את הכעס, החרדה, הבושה.  
7. **עידון:** הפניית הדחפים היצריים לכיוון שיש בו תועלת חברתית ותרבותית. הפנייה של יצרים לא מקובלים או אלימים לאפיקים מקובלים. לדוגמא מישהו שהוא נורא אלים יהפוך להיות כדורגלן ושם יוצא את האלימות שלו. 

יש המון מנגנוני הגנה, אנחנו מכירים את האופן שבו הם פועלים אצל אנשים שונים, אנחנו רואים שאנשים שונים הם בעלי רפרטואר מסוים של מנגנוני הגנה. יש כאלה שעושים הרבה מאוד שימוש בהדחקות ופחות במנגנונים אחרים, או כאלו שפחות מכחישים ויותר עושים רציונליזציה. יש כאלו שנתפסים יותר בריאים ויש כאלו שנתפסים כפחות בריאים, צריך להבין שאם אצל אדם יש יותר מידי מנגנוני הגנה אז זה לא טוב ולא בריא, המציאות שלו תהיה מאות מעוותת. ואז אותם אנשים יכולים לא לקרוא טוב את המציאות הרגשית או החברתית וכו'.   
חלק ממטפלים דינמיים רוצים לבדוק איזה ממנגנוני הגנה פועלים אצל אותו אדם כדי לבדוק את הדפוס שלו, מאיפה זה בא, למה אצל אנשים כאלו פעילה ההדחקה ואצל אחרים פועלות ההכחשות? ככל שאנחנו הולכים בדרך הזו אנחנו בסופו של דבר מוצאים את סיפורי הילדות שמהם הגיעה הבעיה. 

בהביוריזם – סקינר  
הביהביוריזם – כתחליף לתיאוריות אישיות  
אמרנו שאין פסיכולוגיה אחת נכונה, וגם בתחום של תיאוריות אישיות יש תיאוריות שונות.   
הגישה הכי קיצונית הפוכה לגישה של פרויד בכלל ובטח כאן זו גישה זו.   
סקינר דיבר על גירוי \=\> תגובה, כאשר כל\!\!\! ההתנהגויות האישיות מקורן מהתניה ותגובה. הוא אמר שהפסיכולוגיה צריכה להתבסס אך ורק על עובדות הניתנות לצפייה. דיבר על כך שכל ההתנהגויות שלנו הן תוצאה של התנהגויות שחוזקו בעבר. 

סקינר אומר שאין דבר כזה שקוראים לו אישיות, אי אפשר לצפות את זה או למדוד את זה.  
האדם – פרי היסטוריית החיזוקים שלו. (כפי שפרויד אמר שהחיים נקבעים לפי חמשת השנים הראשונות של האדם, ככה גם ההתנהגויות שלך שחוזקו בעבר זה מה שתהיה בעתיד).  
אישיות היא הרי דפוס קבוע של התנהגויות של היחיד. איך רוכש היחיד את הדפוס הספציפי של ההתנהגויות שלו? – התניות. 

התנהגויות שחוזקו וחזרו על עצמן – בגלל שהן חוזקו, ואנחנו כחיה של הרגלים, וכשיש התנהגות שחוזרת על עצמה והיא מתוגמלת, היא הופכת להיות ההתנהגות שאנחנו מתנהגים בנסיבות ספציפיות שונות. סקינר טוען שאין סיבה לבצע התנהגויות שלא חוזקתי בעבורן, ולאט לאט אנחנו מוותרים על התנהגות לא מחוזקת. 

* משתנה נוסף שצריך לקחת אותו בחשבון – התנהגויות מחוזקות באות תמיד באיזה שהוא קונטקסט, באיזו שהיא סביבה או באיזה שהוא מצב. לדוגמא ללחוץ על ברקס מול אור אדום, מחוזקת, אבל רק ברמזור, ולא סתם באור אדום שראיתי ברחוב. תמיד יש **את הנסיבות שבהן ההתנהגות מחוזקת**. יש לנו איזה שהוא טריגר לאיזו שהיא התנהגות, אני לא תמיד אלך ואנשנש אבל כשתהיה מולי שקית של במבה, אני לא יכולה לעצור בעד ההתנהגות הזו, **ההתנהגויות האוטומטיות הן התנהגויות שחוזקו והפכו להיות אוטומט בקונטקסט הרלוונטי.** 

**אז מה זה כל אדם ומכלול ההתנהגויות שלו? על פי חיזוקים שכל אדם קיבל.**

הגישה הקוגניטיבית   
ההיבט הקוגניטיבי על האישיות  
אומרת שהאישיויות השונות הם האופנים השונים שבהם בני אדם תופסים את המציאות, ועל פיהם בני אדם חושבים. כמו תפיסה, חשיבה והפניית קשב. מה שאנחנו קוראים לו אישיות או מה שאנחנו מוצאים כמגדיר או מבחין בין האנשים השונים, זה בעצם האופנים השונים של האנשים להפנות קשב, לחשוב, לתפוס.  
אנשים הינם כפי שהם, בשל דרכם: לחשוב, לתפוס, להקשיב...

* **נקודת המוצא היא שאין מציאות שם בחוץ.** יש המוני אירועים שם בחוץ והדרך היחידה של האדם להפנים את האירועים ששם בחוץ זה באמצעות איזו שהיא **פרשנות שהם נותנים לאירועים.** 

אדם חי בעולם, הוא רואה את העולם ושומע אותו אבל מה שאדם רואה זה סובייקטיבי לו.   
המציאות היא פרשנית, אנחנו כל הזמן מסתובבים בעולם ומעלים פרשנויות כי אין מציאות אחת אמתית. הכלים שלנו לקלוט את החוץ הם רק הכלים החושיים וזה לא מה שחשוב. 

- אנחנו כל הזמן מסתובבים בעולם ומפרשים לעצמנו את מה שאנחנו רואים – ויותר מזה אנחנו גם מפרשים את ההתנהגויות שלנו.   
- על פי גישה זו, כל המציאות היא מציאות פרשנית.   
- על סמך הפרשנות אנחנו בונים לעצמנו כל מיני תיאוריות: אנשים הם ככה וככה, אנחנו ככה וככה.. 

**George Kelly**  
האדם \- כמדען אינטואיטיבי:   
חוקר, בודק השערות, מפרש, מקטלג, שופט, מנבא, מבנה תיאוריות.   
את ולגבי:  
עצמו / האחרים / הסביבה. 

**התיאוריות (הסכמות האלו) כ"משקפיים" דרכן אנחנו רואים את העולם.** לדוג' בן אדם מסתובב עם סכמה שסטודנטים מעתיקים, זה המשקפיים שדרכן הוא רואה את המציאות. אם אותו בן אדם יכנס למבחן יראה מישהו אחר מגרד ברגל הוא יגיד הא-הא\! הוא מעתיק. אבל אדם אחד שהוא רואה את העולם שסטודנטים הם לא מעתיקים והם כאלה חמודים, אז אם הוא יראה שמישהו מגרד ברגל הוא יגיד אוי מסכן מגרד לו....   
כך זה לגבי כל דבר או כל אדם שאנחנו פוגשים, יש לנו סכמה ותיאוריה לגביו. אם כך, נשאלת השאלה האם התיאוריות האלו הן תקפות או לא תקפות? 

- מאיפה יש לאנשים "משקפיים" שונים? אלו בעצם האישיויות השונות של האנשים האחרים. כמו בן אדם אופטימי, נגיד עליו שהוא מסתכל על העולם דרך משקפיים ורודים. 

אז הגישה הקוגניטיבית אומרת, כל אחד נמצא עם משקפיים שונים, והדבר השני הוא שהם שואלים האם הם תקפות או לא. 

**כל אדם מבנה ומפרש בצורה שונה=\>התנהגות שונה\>אישיות שונה**  
**ובעיקר: מתאמץ (מאוד) לאשש את התיאוריות ולהמשיך לאחוז בהן ויהי מה\!\!**  
יש לנו התנהגות שונה שעל פיה אנחנו מאששים את התפיסות שלנו או ההתנהגויות שלנו. הזכרנו את הטעיית האישוש, confirmation bias.   
למה יש לנו צורך מאוד חזק לאשש את האמונות שלנו? 

* כי זה מה שמגדיר אותנו ואנחנו לא יכולים שזה יהיה נזיל.   
* בגלל שאנחנו צריכים עקביות, יציבות, אנחנו לא יכולים לחיות בעולם שהוא לא עקבי.   
* זה גם פוגע לאדם באגו.

לא רק שזו נבואה שמגשימה את עצמה, אלא אני נוטה לפרש את מה שקורה בהתאם לתיאוריה שלי. יש איזה שהוא מעגל שמזין את עצמו- אני מפרשת בצורה מסוימת, ואז אני מפרשת את כל האירועים באופן דומה, ואז זה מחזק את התיאוריה שלי והיא הופכת להיות ברזל יצוק\! אגב, זה קורה גם אם אנחנו טועים, או לא מצליחים... ושומעים ביטויים כמו "לא למדת?\!" אנחנו גם מפרשים את הטעות באופן מוטה (שוב בזבזתי כסף כי שמו בקניון מבצע של 1+1 והייתי חייייבת אומייגאד\!\!) ככה אני מפרשת את הנחותיי.

Trait theory- תיאוריית תכונות  
גישה לניתוח האישיות על ידי זיהוי, קטלוג ומדידה של תכונות.  
אישיות היא מכלול או הרכב של תכונות שיש לכל בן אדם. היחידה שבה עוסקים היא תכונה.  
**תישאל השאלה:** איזה תכונות יש לכל אחד מהאנשים?   
**תכונה:** נטייה יחסית יציבה ועקבית להתנהג בצורה מסוימת. לאדם יש מגוון תכונות, וההנחה היא שיש לאדם מכל התכונות אבל לכל אחד יש קצת מכל תכונה.   
**הנחות:** רוב התכונות נמצאות אצל כל בני האדם ברמה כזו או אחרת. לדוגמא לאחד יהיה הרבה אמפתיה, קצת חוסר בטחון, הרבה ביישנות. הפרופיל הזה של "כמה יש לאדם מכל אחת מהתכונות" – זה מה שמגדיר את האישיות שלו. אם אנחנו מגדירים כל אדם ככמה תכונות יש בו, אנחנו מערכים שניתן למדוד את רמת התכונות אצל בני האדם. 

**זה רעיון נהדר, אבל אז נשאלה השאלה, אילו תכונות יש?**  
זיהוי תכונות: Gordon Allport, בשנות ה30', איתר במילון כל מילה המבדילה בין בני אדם. הוא מצא: 18,000 מילים. מתוכם הפיק 4,500 תכונות, ומתוכם ניתח גורמים factor analysis של cattell.   
הרעיון הוא לקחת הרבה גורמים ומנסים לקבץ אותם לקבוצות בעלי מכנה משותף (למשל, תכונות כמו כעס, רוגז, עצבים, יש להם אלמנט משותף). הרעיון היה לקבץ תכונות דומות לקבוצות. משם הגיע ל35 תכונות בסיסיות, ומתוכן ל16 תכונות סופיות. (לא צריך באמת לדעת את כל התכונות למבחן אבל כן את העיקרון):  
יש שני צירים שבהן אפשר להגדיר שהתכונות מצויות ומפוזרות על רצף 2 הצירים הבסיסיים:

- חוסר יציבות לעומת יציבות   
- מוחצן לעומת מופנם

החשיבות היא לבוא ולהיות מסוגלים לאבחן אנשים בתכונות האלו, ברמות השונות של התכונות. נגיד אם אדם יהיה עם הרבה חרדה אז יהיה לו גם הרבה חוסר שקט, יהיה לו ממש קצת מחוסר דאגה...

כיום – THE BIG FIVE  
על פי הגישה הזו יש היום את כל מבחני האישיות, מודל חמשת הפקטורים. בודקים איפה האדם נמצא על רצף התכונות. היום מדברים על 5 קטגוריות ספציפיות כשבכל אחת מהן יש קיצון לכאן או לכאן:

1. פתיחות  
2. מצפוניות  
3. אקסטרוברטיות (מוחצנות)  
4. נעימות  
5. נוירוטיות 

שיטות להערכת אישיות – בפרק על פסיכופתולוגיה. 

