**שיעור 1** 

**פסיכולוגיה** – מחקר סיסטמתי ומדעי של התנהגויות ותהליכים מנטליים (אחת ההגדרות).  
ביוונית "פסיכה" – נפש, "לוגוס" – לימוד, חקירה. 

הפסיכולוגיה היא **תחום מחקרי, מדע**. יש הבדל מהותי בין הפסיכולוגיה שהיא מדע לבין תחומים אחרים כמו פילוסופיה, משפט או ספרות, שגם הם עסקו בהתנהגויות אישיות.   
אנחנו מדברים על מחקר מדעי **שכפוף לחוקי המחקר המדעי** עם המגבלות שאנחנו מדברים על מצבים בהם **הנבדקים הם בני אדם** ולא מולקולות או אלקטרונים. 

**במה התחום המדעי הזה עוסק?** **בהתנהלות ותהליכים מנטליים.**   
זהו **חקר התנהגויות,** **כשתהליכים מנטליים הם גם התנהגויות**. אנחנו לעיתים חושבים על דברים נצפים שאנחנו יכולים לראות אותם בהתנהגות. אבל **תהליכים מנטליים** אלו דברים שפחות נתפסים כהתנהגות כי **אנחנו לא רואים אותם** אבל הם גם קשורים בהתנהגות.

**הפסיכולוגיה מסתכלת על האדם, היא שואלת איך למעשה פועל ה"דבר" הזה?**

* **אם נצטרך להסביר איך פועל הרעשן?** היינו אומרים שיש איזה שהוא מבנה, ידית, גלגלים. יש כאן איזו שהיא התנהגות שמתבצעת על המבנים האלו, והרעש הנוצר מתבצע מהחיכוך ביניהם, על ידי איזה שהוא חוק פיזיקלי שיוצר את הרעש בהינתן הסיבוב.  
* **אם נצטרך להסביר איך פועל השעון?** זה הרבה יותר קשה כי הוא יותר מורכב, ויש בו הרבה תהליכים, והרבה חלקים לא גלויים בו כמו שנראה ברעשן לדוגמא.  
- גם כשמראים את המכניקה מאחורי השעון, ניתן להסביר בצורה נוחה יותר כיצד הוא פועל, למרות שזה עדיין קשה מאוד, אבל זה אפשרי. זהו מבנה מורכב יותר אבל כל חלקיו מגיעים לשם אותה פעילות אשר מובילה לתוצר אחד בהם המחוגים זזים.  
* **כיצד פועל הליקופטר?** כעת אנו מתקשים במידה רבה הרבה יותר. לא רק שיש הרבה חלקים, יש מערכות רבות ונפרדות בהן כל אחת אמונה על איזה שהוא חלק שצריך לפעול בגוף הגדול של ה"הליקופטר", עקרונות מכניים, אירו דינמיקה, פיזיקליים וכו'. כשנרצה לדעת איך פועל הליקופטר, נצטרך להתייחס לכל חלק מההליקופטר בנפרד ולהבינו בנפרד, ואולי לראות איך אחד משפיע על השני. 

**חזרה לשקופית של ה"אדם" – הפסיכולוגיה מטרתה לשאול איך פועל אדם? כיצד? איך הוא חושב, מרגיש, רוצה, לומד, רואה, זוכר ועוד. וגם מהו או מהי אישיות? איך קורים התוצרים האלו? מה הן תופעות כמו אישיות? הפרעה נפשית? אינטליגנציה? חרדה? התנהגות חברתית?**

 **Mind**\- אין לנו למעשה תרגום מילולי למילה הזו. זה גם תודעה, הכרה, זה למעשה התוצרים המנטליים של המוח הפיזי. 

הפסיכולוגיה נותנת את התשובה לשאלות של איך האדם פועל, איך מתרחשות התופעות וההתנהגויות האלו **כל אחת בנפרד**. 

הפסיכולוגיה למעשה **מחלקת את ההתנהגויות השונות והתופעות השונות** לתחומים רבים **כדי שאפשר יהיה להתחיל לשאול שאלות ולחקור.** צריך יהיה בסופו של דבר לזכור שנכון שאנחנו נסתכל על תחום ספציפי, אבל כולם בסופו של דבר נמצאים באינטראקציה ומדובר על אדם אחד שלם. 

יש לנו תופעות שאנחנו יכולים לאגד אותם כמכנה משותף ולהגיד עליהם שהם בעלי כותרת של:

1. **"רגש"** – לדוגמא שמח, מקנא, אוהב, כועס, גאה.  
2. **"אישיות"** – לדוגמא מתון, מופנם, חרוץ, סקרן, נדיב.  
3. **"הפרעות"** – לדוגמא אובססיבי, חרד, מדוכא, לחוץ.

**פסיכולוגיה קוגניטיבית** – התחום שלמעשה קורה לנו במוח. האדם שפותר בעיות, מבין, מחליט, תופס, זוכר, מתכנן, שוכח, לומד. 

**מהו המכנה המשותף? ומה וכיצד מייחד כל אדם?**   
הפסיכולוגיה מסתכלת על תחום מסוים, התנהגות מסוימת, היא ככלל באה ושואלת מה המכנה המשותף. אם אנחנו רוצים לדעת איך בן אדם זוכר, זה לא מעניין אותנו איך אדם אחד זוכר, אלא מעניין אותנו התחום המשותף, המכנה המשותף שבו אנחנו יכולים לזהות את התחום המשותף של כולם, "זה מה שקורה כשהבן אדם חרד, מתוסכל או שמח". 

אמנם לא נגיד את המילה "תמיד" או "אף פעם", כי למרות שאנחנו מדברים על משהו שבו אנחנו מזהים תופעות בעלי מכנה משותף – יהיו בכל מצב אינדיבידואלים שיתנהגו אחרת באופן מקרי, לכן נדבר בסך הכל על הממוצע, על ההתנהגויות הממוצעות, אך המילה תמיד או אף פעם לא נכונה. 

**הפסיכולוגיה המודרנית** יותר כבר כן באה ושואלת את השאלות של **מה מייחד כל אדם?** כלומר מי יהיה אותו אדם ומה יהיו המאפיינים של אותו אדם שיתנהג שונה בכל מיני מובנים. יש תחומים שבהם רוב האנשים מתנהגים אותו דבר ויש תחומים שבהם השוני הוא אדיר. ככל שהשוני אדיר, כך אנחנו מחפשים לדעת מהו המכנה המשותף אבל אנחנו כן נתנהל יותר באינדיבידואל או בקבוצות אינדיבידואלים. ככל שאנחנו מדברים על תהליכים יותר בסיסיים אנחנו מדברים על רמת המכנה המשותף. לדוגמא, תהליכי זיכרון זהים אצל רוב בני האדם (למרות שאצל כל אחד זה יותר טוב או פחות טוב). 

כשנדבר בסוף הסמסטר על מחלות נפשיות, לדוגמא על מחלת הנפש "סכיזופרניה", נשאל מה המאפיינים שלה, ייתכן ויהיו לנו מאפיינים משותפים שלה, אך כאשר רואים חולה סכיזופרניה – הוא כל כך ייחודי וייתכן שיש לו קצת מהמאפיינים הללו, הוא עצמו ייחודי. אין לו מאפיינים קבועים. 

**פרומו – על אילו נושאים נעבור בקורס? מבוא למבוא**

סקירה קצרה על המדע של פסיכולוגיה. נדבר על גישות מרכזיות שקיימות היום בתחום הפסיכולוגיה, שכן אין פסיכולוגיה אחת שהיא הנכונה, יש גישות שונות בפסיכולוגיה. כל גישה תיתן הסבר אחר לגמרי לאותה התנהגות, למעשה אין תשובה אחת נכונה. נדבר לדוגמא על **הפסיכולוגיה הביולוגית** שמסתכלת במוח באופן פיזי בשביל להבין את ההתנהגויות האישיות, לתת לנו מושג בסיסי על מבנה המוח ומה השאלות שהפסיכולוגיה שואלת לגבי מבנה המוח ומה רלוונטי בהם. 

אחרי הסקירה הכללית נתחיל להיכנס לתחומים הספציפיים בתוך הפסיכולוגיה. חלק מהם זו **הגישה הקוגניטיבית** שעוסקת בחשיבה, בזיכרון וכו'. זה למעשה בסיס להתנהגויות ולתופעות הבאות. נתחיל מהנושא של קשב (הפניית תשומת לב לדברים). הקשב במידה רבה מאפשר לקלוט גירויים מהסביבה, לאן שאני מפנה קשב זה אומר שאני יכולה לקלוט, ואז אנחנו קולטים דברים מבחוץ ומה קורה איתם. כל אדם מלבד הוא עצמו, כל השאר זה "העולם שם בחוץ". נבוא ונשאל איך נקלט העולם שבחוץ אצל כל אדם, מה הם התהליכים שמאפשרים הכנסה של העולם בחוץ לתוך העולם שלנו. לאחר שנבדוק זאת, נראה מה קורה עם כל המידע הזה לאחר מכן? נבוא ונדבר על הנושא הגדול הזה שנקרא זיכרון. איך הוא פועל? מה הם סוגי הזיכרון שיש לנו? מתי אנחנו נזכרים ומתי הוא טוב יותר או טובה פחות ועד כמה הוא מדויק?. לאחר מכן ניתן דגש לארגון הידע, המוח שלנו הוא הרי מחסן ענק שאוגר את כל המידע, ומה זה להיזכר למעשה? לשלוף את אותו פריט מהמחסן הזה החוצה. כמובן, כשיש במחסן הרבה פריטים \- הוא מאורגן בצורה כזו שאנחנו נוכל לזכור את הפריטים, אך איך הוא למעשה מאורגן בכדי שנוכל למצוא את אותו פריט?. 

לאחר מכן נדבר על נושא הלמידה, למידה בפסיכולוגיה זה בדיוק לא מה שאנחנו מכירים, אדם שיושב ולומד למבחן. למידה זה למעשה שאילת שאלה מרכזית: "איך אנחנו רוכשים התנהגויות חדשות". לדוגמא, נולד תינוק, יש לו רפרטואר מינימלי של התנהגות, יודע לינוק, לבכות ולאכול. ולנו כעת בגיל זה יש רפרטואר גדול ורחב של התנהגויות. איך זה קורה? אנחנו נשאל איך לכל אחד מאתנו יש רפרטואר עשיר של התנהגויות שלו, התנהגויות נצפות, התנהגויות חבויות כמו מוטיבציה או הרגשת עלבון אם אומרים לאדם שהוא מכוער. איך זה יכול להיות שלכל אדם יש את הרפרטואר שלו? למה לאדם אחד יש לו רפרטואר כזה ולאחרים יש משהו אחר. לאחר מכן נדבר על אישיות. נשאל מה היא אישיות, נדבר על ארבעה נושאים עיקריים. נדבר על אישיות בהקשר של הגישות השונות, רוב הדגש יהיה על **הגישה הפסיכואנליטית של פרויד** מפני שהוא היה הראשון שעסק בתחום הזה ונתן תשובה תיאורטית גדולה ומקיפה וזו תהיה הזדמנות להכרתו. נשאל גם איך מאבחנים אישיות?. משם נעבור לפסיכופתולוגיה, זהו תחום גדול של הפרעות נפשיות, שם יהיו לנו שאלות עקרוניות, מה זו הפרעה נפשית, מה היא התנהגות לא נורמאלית, האם אנחנו יכולים להגדיר מה זה נורמאלי ומה זה לא נורמאלי? אנחנו נראה למעשה שזה לא חד משמעי. נדבר על הפרעות מצב רוח כמו דיכאון קליני והפרעה דו קוטבית (מאניה דפרסיה). נדבר על הסימפטומים, איך אנחנו מאבחנים אותה, איך זה קורה? ממה זה נובע?. נדבר גם על סכיזופרניה שהיא מחלת הנפש הקשה ביותר, מה היא כן ומה היא לא. אך נדגיש שוב ושוב שבשדה הקליני אין הגדרה חד משמעית. נדבר גם על הפרעות נוספות והפרעות חרדה, אולי גם על או סי די. 

לאחר מכן נדבר על שיטות טיפול, איך מטפלים בבעיות. יהיה בבסיס הטיפול הביולוגי שהוא למעשה הטיפול התרופתי אבל הוא לא במסגרת הלימודים שלנו. שכן הטיפול התרופתי ניתן רק על ידי הרופאים, יהיו כמובן חולים שיקבלו את הטיפול בצורה טובה וכאלו שלא, ובעלי תופעות לוואי שונות. נדבר על **הטיפול הדינאמי**, אותו אנחנו מכירים כמה שהפסיכולוגים הקליניים עושים, המקור שלו הוא התיאוריה של פרויד למעשה. נדבר גם על טיפול התנהגותי וקוגניטיבי ונראה עד כמה הוא מתחבר לעקרונות הלמידה עליהם למדנו קודם, בהם נשאל איך האדם רכש את ההתנהגויות שלו. הטיפול ההתנהגותי יהיה בעל עקרון נורא פשוט, שכאשר נדע כיצד האדם רכש את ההתנהגות שלו, אנחנו למעשה נבין איך המטפל ירצה לגרום לו להפסיק ללמוד את ההתנהגות הזו ולא לקיים אותה. 

