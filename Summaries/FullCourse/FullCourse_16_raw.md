**שיעור 16**

**תיאוריות אישיות**   
אדם, כיצד הוא פועל?

Persona- מסכה קבועה שהאדם מציג החוצה ובאופן הזה מתנהל בחייו.   
התפיסה **הבסיסית** את האישיות, היא תדמית חברתית מלאכותית שהיחיד מאמץ כאשר הוא משחק תפקידים בחייו. 

**אישיות, הגדרה – דפוס יחסית קבוע של חשיבה, רגשות, צרכים, מוטיבציות, ערכים, עמדות והתנהגות של היחיד.**   
כשאנחנו מדברים על אישיות אנחנו לא מדברים על קונספט יחיד אלא על דפוס שהוא יחסית קבוע לאדם מסוים בכל היבטי ההתנהגות שלו.

על פי ההגדרה הזו אנחנו תופסים את כל המכלול של ההתנהגויות האלו כמכלול של דברים שהם פחות או יותר קבועים לאדם מסוים. כי אם נגיד שאישיות זה דפוס שהוא פחות או יותר קבוע, אז אנחנו יוצאים מנקודת ההנחה שלאדם יש איזה שהוא דפוס פחות או יותר קבוע של כל מכלול ההתנהגויות שלו, דפוס לאופן בו הוא חושב, מגיב רגשית, צרכיו, מוטיבציה וסך הכול כל ההתנהגויות. לדפוס ועל היבטיו השונים נקרא אישיות.

הקשיים בחקר האישיות:

* כלליים – זה דבר כללי, כל מה שאדם עושה, כל מה שמשפיע עליו, זהו טווח ענק.   
* רחבים  
* משולבים  
* קשים למדידה – אלו משתנים שהם רחבים מאוד וקשים למדידה.  
* קשים לשחזור במעבדה – אם היינו מצפים שנוכל גם לחקור אישיות במעבדה, ובניגוד על מחקר על תפיסה או זיכרון או התניות שזה יחסית פשוט, במקרה הזה זה מחקר בעייתי. 

**ההתנהגויות** כוללות אספקטים שונים ומנוגדים של האישיות – חלקם עלומים (למתבונן מבחוץ וגם לאדם עצמו), לא מודעים או "מסורבי עלייה".

תיאוריות של האישיות:  
בכל זאת קיימות תיאוריות של האישיות- 

* יש צורך להשליט סדר – עדיין רוצים לעסוק בקונספט הזה שנקרא אישיות.  
* ריבוי תיאוריות אישיות, כי:  
- הנושא מורכב כך שניתן לארגנו בצורות שונות  
- בהבנת חיי אנשים מעורבים רגשות עזים, ערכים והשקפות עולם  
* כל תיאורטיקן מדגיש או מושפע מהביטים בחייו כמו פרויד לדוגמא

בפועל – אף תיאוריה אינה מושלמת.   
התפיסה לגבי מה היא אישיות, היא יותר עניין של אמונה של אדם, וודאי לא כאמת מוכחת ומוצדקת. 

**פרויד 1856-1939 – התיאוריה הפסיכואנליטית**   
נתחיל מהתחלה, נדבר על פרויד כי הוא הראשון שהציע תיאוריה מקיפה וכוללת של אישיות. התיאוריה שלו הייתה התיאוריה הראשונה בנושא. העולם המערבי מאוד מושפע מפרויד, והחלק הנכבד מהחלק שאנחנו תופסים בני באדם בעצם מושפע בצורה אדירה מהתיאוריה שלו. 

**סיפור חייו**  
פרויד, יליד 1856, בעיר לא גדולה בתום הקיסרות האוסטרו-הונגרית. הוא היה בן בכור לאמו אבל אביו היה מבוגר ולו היו ילדים בוגרים. פרויד היה מאוד אהוב על ידי אמו והוא היה מאוד מפונק וקשור אליה, הוא היה גאון. בסביבות גיל 7 המשפחה שלו עברה להתגורר בווינה, ונולדו לו עוד כמה אחיות. הוא היה בהחלט הבן המועדף על ידי אמו אפילו במובן שהכישורים שלו טופחו כל השנים על חשבון כישורי האחיות. כשגדל רצה ללמוד בלימודים גבוהים, וכנער יהודי היה לו קשה ללמוד באוניברסיטה מפני שהותר לו ללמוד או משפטים או רפואה – כך קבעו הנאצים בווינה. הוא היה מרותק לעיסוק במחקר. הוא **התמקד בתחום של הנוירו פיזיולוגיה** – למרות שהוא הבין שהוא לא יכל להתפרנס רק ממחקר, הוא חשב שהתחום הזה יאפשר לו איזה שהוא שילוב מוצלח עבורו גם בטיפול וגם בחקר. 

בסיום לימודי הרפואה, התחבר עם פיזיולוג בשם יוסף ברוייר שלו הייתה מרפאה שטיפלה במידה רבה בהפרעות נוירולוגיות שונות, וטיפלה גם בהפרעה שנקראה "היסטריה", שהייתה נפוצה באותה תקופה. מחלה זו הייתה מקבץ של סימפטומים שקראו למקבץ הזה היסטריה – בעיקר לנשים יהודיות, היה למקבץ זה סימפטום פיזיולוגי משמעותי כמו שיתוק ביד כלשהי, חוסר יכולת לבלוע וכו'. אלו הן מגבלות שאין להן בסיס פיזיולוגי. הניסיון לטפל בסימפטומים אלו היה בעזרת נוירו פיזיולוגיים.

**פרויד שאל את עצמו – מה גורם לאותם סימפטומים אם אין להם גורם פיזיולוגי?**  
באיזה שהוא שלב נוסע פרויד לפריז לרופא בשם שארקו שנחשב לגדול הנוירולוגים בעולם המערבי שעסק הרבה בחקר אותן תופעות של היסטריה. הוא האמין שקיימת סיבה לתופעות ההיסטריות האלו. פרויד מתחבר אליו, שארקו היה עושה "הצגות" של היפנוזה, טיפל רבות באמצעות היפנוזה.  
באמצעות היפנוזה מטילים שיתוק על מטופל ואומרים לו משהו כמו "כשאספור עד 3 לא תוכלי להזיז את היד". וזה עבד.   
אחת התובנות הראשונות המאוד קריטיות של פרויד הייתה שאם אפשר "לייצר" סימפטומים של שיתוק באמצעות היפנוזה, אז ניתן גם "לשחרר" שיתוק שאין לו בסיס פיזיולוגי גם באמצעות היפנוזה.  
הוא אומר שחייב להיות איזה שהוא בסיס פסיכולוגי לתופעות הפתולוגיות השונות, ובאותו אופן הוא מאמין שכשהפיזיולוגיה והאנטומיה הם הבסיס להסבר של הפתולוגיות הגופניות, חייב להיות גם איזו שהיא מקבילה שנקרא לה "פסיכולוגיה" שהיא תהיה הבסיס לפתולוגיות הנפשיות.

**ההיסטריה אצל מטופליו**  
פרוד חוזר לווינה מפריז, ומתחיל לטפל במטופלות שלו באמצעות היפנוזה, ומייסד את הפסיכופתולוגיה, את הבסיס הפסיכולוגי להפרעות הנפשיות, כדיסציפלינה מדעית\!\!\!

פרויד אומר שיש סימפטומים היסטריים שונים, יכול להיות סימפטום של שיתוק ביד ימין, או שיתוק ברגל שמאל, או חוסר יכולת לדבר, או עיוורון, או מגוון של סימפטומים והסימפטום **הוא לא מקרי** – לא באופן אקראי לגברת א' יש שיתוק ביד שמאל, ולגברת ב' יש שיתוק ביד ימין. הסימפטום ההיסטרי אומר משהו, יש לו משמעות, הוא שולח מסר. מלאכתו של אותו אדם שאמור לטפל באותה גברת הוא להבין את **מקור המסר** – למה היא דווקא בעלת שיתוק במקום הספציפי הזה. ולמה המסרים של אותה חולה לא נאמרים? למה הם באים ליידי ביטוי **בהסוואה** כזו של סימפטום גופני כזה או אחר?

מתחילה להתגבש אצל פרויד ההבנה שיש כל מיני תכנים שהם מאוד משמעותיים, מכריעים, אפילו במובן **שתופעות פיזיולוגיות שהחולה עצמה לא מודעת להם**, היא לא יכולה להביע אותם או להכיר אותם **והם באים ליידי ביטוי באמצעות סימפטומים היסטריים או אחרים**. 

**אחת המטופלות הייתה אנה או**  
אישה צעירה בשם ברטה, שסבלה ממגוון עשיר של תופעות היסטריות. שיתוק במקומות כאלו ואחרים, פתאום לא יכולה לדבר בשפת האם שלה, לא יכולה לבלוע נוזלים. (בסופו של דבר היא החלימה ונהייתה לאחת מהמייסדות של העו"ס). ברוייר הוא העיקרי שטיפל בה. 

**הטיפול**   
אותה אנה או הייתה מגיעה לטיפול ומתלוננת על סימפטום מסוים, נניח על שיתוק ביד ימין. ברוייר היה מהפנט אותה וכשהיא הייתה במצב היפנוטי הוא היה מדבר אתה אודות הנסיבות שבהן התפתחה ההפרעה הספציפית בפעם הראשונה. למה היה צריך להפנט אותה? הוא רצה להגיע למקום הספציפי שקרה לה איזה שהוא מקרה שהשפיע על אותו שיתוק. בסופו של דבר הייתה לה חסימה מסוימת שהיא לא הצליחה ללכת אחורה ולהיזכר, אבל תחת היפנוזה הוא הצליח להגיע אתה לאותה נקודה בזמן, למרות שהיא כביכול לא הצליחה לענות לו. אלו אותם הביטים שהיו חשובים להבחנת הסימפטום הספציפי. וכשהיא הייתה מדברת על הדבר הספציפי הזה, אז הסימפטום ההיסטרי היה נעלם\!\!

אנה או החלה לכנות את הטיפול שהיא קיבלה כ**"ניקוי ארובות / "ריפוי בשיחה".** 

**מקור המחלה**   
פרויד מבין שיש איזה שהוא רובד של חוויות, זיכרונות, מחשבות, שאין לאדם גישה אליו. אבל זה ישנו, זה קיים. והרובד הזה מכיל חומרים שהם בעצם אחראיים בלי שאנחנו מודעים לכך, למצוקות שלנו, לקשיים ולסימפטומים שלנו.   
מקור המחלה: **בלא מודע**, טראומות בילדות המוקדמת \- כאשר אירועים טראומטיים בילדות המוקדמת שמצויים במקום הזה שאין לנו גישה אליו, הם אלו שאחראיים לסימפטומים ההיסטריים למיניהם.

**הריפוי**   
**העלאה למודע**: שחרור סימפטומים \- לנפש האנושית יש חשיבות למה שאנחנו, אבל אנחנו לא מודעים לקיומו, אין לנו גישה לאותם חומרים. והחומרים האלו הם הפתרון למצוקות. הפתרון למצוקות יהיה הגעה לאותם חומרים בלא מודע וטיפול בהם, התייחסות אליהם ברמה המודעת.   
**פרויד אומר שהריפוי למצוקות הנפשיות יהיה באמצעים הנפשיים –**   
**זהו חידוש אדיר ומהפכני כי עד תקופתו אין דבר כזה טיפול פסיכולוגי.**   
עד אותה תקופה אותם אנשים טופלו באמצעות תרופות או שהיו נשלחים לבתי משוגעים. 

**הסתייגות מהטיפול בהיפנוזה**  
פרויד מתחיל להיות מסויג משיטת הטיפול הזו מפני שלא כל אחד ניתן להפנוט. הסיבה המשמעותית יותר להסתייגות היא שכאשר מטופלות היו מחלימות מאיזה שהוא סימפטום בעקבות היפנוזה, כשהן היו מתעוררות הן לא היו זוכרות על מה הן דיברו ואז הסימפטומים היו חוזרים. והסיבה המשמעותית שפרויד הפסיק לטפל באמצעות היפנוזה הייתה כשפרויד הבחין בדבר הבא: מכניסים את המטופלת להיפנוזה, מחזירים אותה בזמן אחורה לנקודה בה התחיל הסימפטום ואז היא משתחררת מהסימפטום. אבל את פרויד עניין **החסימה**, לא התוכן של הסיפור. כלומר מה תוקע את הסיפור ולא נותן לו להגיע ל"מעלה".

הוא מבין שיש חומרים בלא מודע, אבל יש משהו שתוקע אותם שם ולא מאפשר להם לעלות למעלה (אחר כך פרויד יקרא להם מנגנוני הגנה). המחסום הזה לא מגיע ליידי ביטוי בטיפול היפנוזה.

פרויד רואה שאפשר להכניס מטופלים במצב רגוע, ויגיעו לחומרים שנמצאים בלא מודע גם לא באמצעות היפנוזה. זוהי שיטת הטיפול שנקראת **אסוציאציות חופשיות**.  

**המודל הטופוגרפי (קרחון)**  
רוב התכנים הנפשיים שלנו מצויים ברובד **לא מודע**, בקרחון שמתחת למים כביכול. רק קצה הקרחון  זה החומרים שאנחנו **מודעים** להם. יש איזה שהוא אזור שהוא כביכול מעט מתחת למים, אבל הם חומרים שאנחנו לא מודעים אליהם בזמן נתון אבל אם ממש נרצה נצליח להגיע לחומרים האלו – **קרוב למודע.** זהו רובד מאוד מצומצם וגם הרובד של המודע.   
אבל התכנים המשמעותיים באמת, הם הנמצאים בלא מודע, והם אלו שהופכים אותנו למה שאנחנו\!  
הלא מודע הוא מכלול התכנים הפנימיים, הזיכרונות, המשאלות, הדמיונות שמעולם לא היו מודעים, או שהיו פעם מודעים והודחקו מן התודעה. רוב רובה של חיי הנפש שלנו שאנחנו פשוט לא מודעים לקיומו. 

**הדחקה** \- יש איזה שהוא מנגנון ששומר על הרמה המודעת, שומר עלינו שלא נכנס לחרדה איומה, שלא נכנס לבושה איומה ולכן חומרים שהיו פעם במודעות ויכולים לרגום לנו לחרדה גדולה או לבושה גדולה, מודחקים החוצה ומגיעים ללא מודע.   
אנחנו יודעים על לא מעט מקרים של טראומות של אנשים שבאמת לא זוכרים אותם...

החומרים שנמצאים בלא מודע אלו חומרים שנמצאים בהם תהליכים ראשוניים, על פי פרויד אלו תהליכים או הקשרים בחומרים שאין להם נגיעה לא לזמן, לא למקום, משהו כמו בחלום... יש בו תהליכים ראשוניים ואנחנו יכולים להיות פה ובפריז ולהיות בני שנתיים ובני 20.. על פי פרויד באותה מידה זה מה שקורה שם בלא מודע.    
הלא מודע גם לא מתעדכן, מה שנכנס לשם ככה הוא נשאר – כלומר, הוא לא מתעדכן עם הגיל או עם המציאות (כמו הסיפור עם אדם שיש לו אח חדש והוא לא יאהב אותו, הוא ירגיש אשם אם ילך לבית חולים, זה חיבור לא מציאותי אבל זה קורה). הנפש רוצה למנוע מעצמה מצוקות, לא להרגיש בושה או אשמה וכשיש כזו אז מדחיקים את זה הצידה וזה נשאר שם.

על פי פרויד ההדחקה הראשונה אצל בנים זה **תסביך אדיפוס** – על פי פרויד, ילדים בנים בגילאי 3-4 מתאהבים אהבה ארוטית באמם, והם מאשימים את האבא שהוא זה שלוקח להם את תשומת הלב ועל כך שהאבא לא מאפשר לילד לממש את האהבה של הילד לאמא. הילד מדחיק את ההתאהבות באמו והופך להיות שותף לאביו ומחכה אותו. 

תהליכים שונים כמו פליטות פה, סימפטומים נוירוטיים, אסוציאציות חופשיות, חלומות, מהווים גישה ללא מודע. **הם המקור לכל המצוקות.**   
ראינו שהריפוי באמצעות גישה לחומרים מעוררי מצוקה ללא מודע, ישנה העלאה מבוקרת שלהם ללא מודע ואז הם משתחררים. 

**אז איך אפשר להגיע לחומרים שמצויים בלא מודע?**   
פרויד בא ואומר שפליטות פה הן לא מקריות, הוא היה מנתח את פליטות הפה ומחפש מה נמצא שם בבסיס. הוא מנתח את פליטות הפה ושואל מה היא? זה למעשה לדמיין את הלא מודע הזה ש"אופס התפלק לי משהו מהלא מודע" – אז צריך לבדוק מה זה בדיוק הדבר הזה בלא מודע. 

