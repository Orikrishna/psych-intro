**שיעור 13**

**נושא רביעי \- למידה** 

כשאנחנו מדברים על למידה אנחנו בדיוק לא מדברים על אותו תהליך שבשפה היום יומית שלנו אנחנו מגדירים כלמידה. הלמידה שאנחנו מדברים עליה היא **הכנסת מידע, ואחסון המידע, היכולת לשלוף אותו ולחשוב עליו.** 

**אם כן, בפסיכולוגיה שאלת השאלות היא כיצד לומד היצור החי את מגוון ההתנהגויות שאותם הוא מתנהג?** 

**אם יהיה יצור בעולם שאני ארצה להגיד איך הוא ישרוד, מה תהיה הסביבה הזו?**  
בסביבה סוגים רבים מאוד של עצמים, היכולים להוות עבור הייצור מה "טוב" ומה "רע".  
הסביבה הרבה יותר מורכבת וסבוכה מאשר היצור.   
מגוון התגובות של היצור נמוך ממגוון העצמים בסביבה \+ הייצור חי באי וודאות ויידרש פישוט.

1. משימת למידה ראשונה תהיה: "האם העצם מולי טוב או רע?"  
2. משימת למידה שנייה תהיה: "כיצד לייצר תוצאות טובות עבורי ולהימנע ממגרעות?"   
   אלו שתי משימות יסוד קריטיות שכל הזמן כשאפגש עם סיטואציות זה קודם כל לדעת אם זה טוב או רע לי ואז לדעת איך לעשות כדי שאקבל תוצאות טובות ואיך להימנע מתוצאות גרועות. 

**דיברנו על איך שהברירה הטבעית "העדיפה" יצורים:**

* שהתאימו לסביבה בצורה הטובה ביותר.  
* שידעו להגיב מידית לסכנה.

**מרכיב מרכזי בלמידה:**

* **אבחנה בקשרים –** שידע להבחין מה הולך עם מה.  
* **אבחנה בהשתנות משותפת –** שידע להבחין למשל שריח מסוים הולך עם סכנה למשל, או צבע מסוים עם אוכל, או התנהגות מסוימת שלו עם תוצאה רצויה. **באופן מידי ילמד קשר – זיהוי מידי ותגובה מידית.** 

ככל שהיצור ידע לזהות את המשתנים הדרמטיים האלו עם ההישרדות שלו, ככל שהסיכוי יהיה יותר מידי כך התגובה שלו תהיה מהירה יותר, זה יעלה את יכולת ההישרדות שלו.   
**לכן בעצם מה שיאפשר הישרדות טובה זו מערכת שתאפשר ליצור באופן מידי טוב או לא טוב, מועיל או מזיק, ולהפיק תגובה מידית ואוטומטית\!**  
**וכל זאת בלי לבזבז זמן או לשקול איך אני מגיבה, אלא קודם כל להגיב.** 

נדבר על שני מנגנונים שמאפשרים לנו את הזיהוי הזה ומאפשרים לנו את בסיס תהליכי הלמידה.   
נאמר תינוק נולד עם רפרטואר מסוים של לבעוט או לבכות, וככל שעוברות השנים והוא מתנסה בעולם, בסופו של דבר לכל אחד מאתנו יש רפרטואר מאוד גדול של התנהגויות.   
תיאוריות הלמידה באות ושואלות: איך אינדיבידואל אחד רכש את רפרטואר ההתנהגות שלו, ואיך זה שהוא לא רכש התנהגויות אחרות? מה השוני בין בני האדם? נאמר שיש הרבה מאוד התנהגויות אנושיות אפשריות, ולכל אחד יש את הדרך שלו והיכולות שלו להתנהג עם אנשים אחרים, להגיב ולהתקדם בחיים. 

זהו הבסיס לתיאוריות למידה.

**הגדרה ללמידה: שינוי קבוע, יחסית, בהתנהגות או בפוטנציאל התנהגות שמקורו בניסיון/התנסות (ולא בהבשלה).** 

למידה היא התנהגות שמתרחשת באופן יחסית קבוע, מהווה שינוי מהתנהגויות קודמות, ולא שבאופן חד פעמי איזה שהוא יצור ביצע תהליך חד פעמי שלא קרה שוב.   
מדובר גם על התנהגות מנטלית כמו תגובה רגשית של שמחה, בהלה, אכזבה.   
פוטנציאל התנהגות – יש פוטנציאל שבהתנהגות ספציפית הלמידה לא קרתה, זה לא דווקא יכול לקרות במאה אחוז מהפעמים.  
התנסות ולא הבשלה – הכוונה היא לשינויים בהתנהגות שקורים בעצמם בזמן שהמערכת הפיזיולוגית מבשילה. יש לא מעט התנהגויות שלא צריך ללמוד אותן, למשל מערכת השרירים של התינוק ומערכת העצבים ששולטת בקואורדינציה – כשהיא מבשילה התינוק זוחל, לא צריך ללמד אותו.. ואז הוא מתחיל ללכת, מתחיל לדבר.. אלו הם לא תוצרים של למידה. 

אז איך מתרחשת הלמידה? איך היצור לומד התנהגויות חדשות? 

1. יש תשובה של הגישה הביהביוריסטית  
2. יש תשובה של הגישה הקוגניטיבית  
3. יש את התשובה של הגישה החברתית

דווקא במקרה הזה **הגישה הביהביוריסטית** נותנת את התשובה הרחבה והבסיסית ביותר ל-איך מתרחשים תהליכי למידה בסיסיים. על התשובה של הגישה הזו מתווספת אחר כך **הגישה הקוגניטיבית** (כך גם ברצף ההיסטורי), ולאחריה יש את התוספת של **הגישה החברתית**.

**התשובה של** הגישה הביהביוריסטית **ל-"איך מתרחשת למידה?"**  
זו הגישה הראשונה שמציעה תגובה מחקרית לתשובה של איך פועל אדם? המחויבות הזו מאלצת את הגישה הביהביוריסטית לבסס את התשובות לשאלות על מחקר. מה זה אומר? התשובות תינתנה על בסיס מחקרים במעבדה בעיקר ואז אני צריכה להיות מסוגלת לבצע מחקר, מניפולציה על דבר מה, לחקור משתנים שונים ונקודת המפתח היא שאני יכולה לבסס מחקר רק על פקטורים שאני יכולה לראות ולמדוד ולשחזר אותם.   
**הנחות היסוד**

* **על הפסיכולוגיה להיות מדע אובייקטיבי \- מדע שיתבסס אך ורק על התנהגויות הניתנות לצפייה.** לדוגמא אני לא יכולה לחקור "רצון" כמשתנה? בגלל שזה סובייקטיבי, אני לא יכולה לחקור את זה ולא למדוד את זה.   
* **התנהגות הינה תוצר של התניה, והסביבה היא זו שמעצבת התנהגות באמצעות חיזוק הרגלים ספציפיים –** אני יכולה לעשות את החקירה בסביבה לפני שהיצור ביצע את ההתנהגות, ואחריה, ותמיד יש תוצאה להתנהגות הזו. כי גם אם אין תוצאה או משוב להתנהגות, מבחינת המתנהג זו גם תוצאה. אנחנו מתחילים להכניס את הסיפור של למה יצורים מתנהגים למשהו מאוד מצומצם:   
  סביבה שלפני ההתנהגות \-\> התנהגות-\> תוצאותיה. זה יהיה המרחב שבו הגישה תלך בו בהסבר ללמה יצורים מבצעים התנהגויות. 

John Watson   
היה אחד החוקרים הראשונים של הגישה. הוא אמר שאם יהיו תריסר ילדים בריאים ויגדל אותם בעולם שלו, הוא יתחייב כי יהפוך כל ילד למקצוען בכל תחום שהוא יבחר כמו רופא, עורך דין או אמן.   
זה אומר **שהדבר היחיד שקובע מה יהיה האינדיבידואל הוא הסביבה שבה הוא מצוי, שבה הוא מתנהג, ושמגיבה לתגובות שלו.** 

**על פי הגישה הביהביוריסטית הדבר היחיד שקובע הוא שאנחנו בעצם תוצר של הסביבה שלנו\!**

**IVAN PAVLOV**  
היה פיזיולוג רוסי, לא היה לו אף קשר לפסיכולוגיה. הוא קשור אלינו כי הוא חקר את מערכת העיכול של יונקים ועיקר הנבדקים שלו במעבדה היו כלבים. מה שעניין אותו באותו חלק של מערכת העיכול היה מערכת הריור – כלומר **תגובת הרוק שמפרישים יונקים בתגובה לגירויים.**   
הוא החזיק כלבים במעבדה שלו והיה לו מכשור שמדד את כמות הרוק שכלב מפריש ששמים לו אוכל.   
הוא גילה שכשכלבים הוחזקו אצלו במעבדה, במצבים שבהם הם **רק שומעים** את הנסיין מתקרב לתא שלהם הם מתחילים לרייר.   
זו תגלית מסעירה במחקר התנהגויות רפלקסיביות... הרי הכלב נולד עם רפלקס לרייר רק כשמגיע אוכל ולא כשהוא שומע צעדים, המשמעות שהוא **למד משהו חדש \!\!**  
על הבסיס הזה של התגלית של פבלוב מונח כל הרעיון של **ההתניה הקלאסית.** 

**רפלקס**  
אנחנו מדברים על התנהגויות שבבסיס הן התנהגויות רפלקסיביות כמו ריור, ובהן יש שני מרכיבים:  
1\. **גירוי** חיצוני מסוים (חום, קור, אור מסנוור)  
2\. **תגובה מסוימת** המתעוררת באופן אוטומטי ומידי (הזעה, רעידה, מצמוץ עפעפיים)   
כל היצורים נולדים עם מערך רפלקסים שונה משלהם. 

ההתנהגויות האוטומטיות האלו הן התנהגויות לא מותנות, לא נלמדות, הן מולדות\! 

תגובה של ריור שהיא לא לנוכח אוכל, אלא לנוכח שמיעת צעדים, זו כבר תגובה נלמדת.   
צעדי הנסיין \= גירוי נלמד. כן מותנה\!

**אנחנו מדברים על:**  
גירוי מותנה CS  
גירוי לא מותנה US   
תגובה מותנית CR   
תגובה לא מותנית UR

גירוי לא מותנה CS \--- תגובה לא מותנית US  \= ככה נולדנו.  
גירוי מותנה CR  \--- תגובה מותנית UR \= תוצר של למידה.   
מה שפבלוב רצה לחקור זה את התופעה של התנהגויות שמתקבלות לא על בסיס רפלקסיבי מולד, אלא התנהגויות שמתקבלות על בסיס התנסות, למידה. 

**מה הוא עשה?**   
הוא התייחס לאיזה שהוא רפלקס מולד כמו מזון שהוא גירוי לא מותנה שהוא מייצר ריור שהיא תגובה לא מותנת. והוא רוצה ללמד בצורה יזומה את הכלב שלו לרייר לנוכח גירוי חדש. לדוגמא לרייר כשהוא שומע פעמון. ובכן בבסיס כשמשמיעים לכלב פעמון הוא לא מרייר, זה לא תגובה אוטומטית.   
**תהליך ההתניה** – יחד עם המזון שהוא מגיש לכלב, הוא גם משמיע לו פעמון.   
בפעם הראשונה הוא מרייר בגלל האוכל וכך גם בפעם השנייה, ככה כמה פעמים. אחרי כמה פעמים פבלוב רק משמיע פעמון, אין מזון ואז הכלב מרייר.   
כאן אנחנו מדברים על תגובה מותנית, הכלב רייר למשמע הפעמון\! הכלב למד שיש קשר בין האוכל לפעמון. הרי למדנו שהכי חשוב זה לעשות קשרים בין דברים. ואז למה הוא מרייר כשהוא שומע רק את הפעמון? כי הוא חושב שיגיע המזון אחריו... התגובה המותנית היא אוט' אך הסיבה לתגובה היא אחרת. 

**למה מספיקה אפילו פעם אחת במצבים שבהם היצור יפגע בצורה קריטית ליצירה תגובה מותנית?** כי הרי ראינו לפני שצריך שהתהליך הזה יהיה כמה פעמים כדי שתקרה את התגובה המותנית.. אבל כאן מספיקה פעם אחת במקרים קריטיים שזה מה שיעזור לנו להישרדות. אחרי הניסיון האחד הזה, בשביל ההישרדות של האדם הזה תספיק פעם אחת של למידת הקשר. 

אנחנו מדברים על התניה קלאסית רק כאשר אנחנו מדברים על התנהגויות שהן במקור רפלקסיביות, אנחנו מבצעים את ההתנהגות הרפלקסיבית לגירוי חדש ולא לגירוי המקורי של הרפלקס.

**האם הלמידה הזו משתמרת לעד?**  
נאמר שהכלב שמע פעמון ורייר וככה הוא עשה את זה עם זמן רב.   
האם זה יקרה לעד? **לא.**  
תתקיים הכחדה: היעלמות התגובה המותנית (ריור) לגירוי המותנה (פעמון) בעקבות הפסקת הצגתו של הגירוי הלא מותנה (מזון) יחד עם הגירוי המותנה (פעמון).   
ואז תתקיים החלמה ספונטנית: ההתנהגות נעצרת (בעוד שייתכן שהקשר עוד יישאר).

**האם ההתנהגות הנלמדת תתרחש רק אל מול הגירוי המדויק / מסוים של מה שלמדו איתו? כן. הפעמון המסוים לדוגמא:**   
הכללה: הופעת התגובה המותנית לנוכח גירוי **הדומה** לגירוי המותנה. ככל שהגירוי החדש דומה יותר לגירוי המקורי, כך התגובה תהיה יותר חזקה. 

הלמידה הזו היא נורא חזקה והיא לא מערבת תבונה וייתכן שלעיתים אנחנו נבצע תגובה מותנית כזו בלי ששמנו לב אליה בכלל.   
לעיתים זה לא קריטי, אבל זה כן קריטי כשזה מגיע למשהו שקשור לרגש. רגש שעולה זו תגובה אוטומטית שאנחנו לא שולטים בהתעוררות שלה. זה יכול להיות קשור למצב חיצוני וגם למצב פנימי כמו מחשבה או היזכרות. כאן מתחילה להיות רלוונטית ההתניה הקלאסית לבני אדם, כי התגובות האוטומטיות הרגשיות שלנו ניתנות ללמידה באמצעות התניה קלאסית בדיוק כמו של התגובות המותנות האחרות.   
למשל: אם יש לנו בוס שעומד לידנו ואנחנו כל הזמן נלחצים בגלל זה.. נניח שאותו בוס משתמש בדאודורנט מסוים. ובמצב שלא קשור כלל ואנחנו נמצאים בפריז, מגיע הריח הזה ואז אנחנו מיד נלחצים. 

**התפתחות של פוביה**  
1\. בהתחלה ישנו אירוע (גירוי) ניטרלי שמתקשר עם חוויה מעוררת חרדה והוא הופך להיות גירוי מותנה  
2\. בגלל ההכללה, כבר כל הגירויים הדומים האלו יעוררו חרדה בהתאם   
(שקופית במצגת עם הכלבים). 

על פי הגישה הביהביוריסטית **פוביות הן בהכרח תוצר של גיורי מותנה ולמידה**, הבסיס היא התנסות ישירה עם משהו או התניה מדרגה שניה שנגיד איש משפחה מפחד מכלבים ואז אני גם אפחד. 

הגישה הביהביוריסטית הייתה הגישה השולטת אשר הסבירה הרבה תופעות ובוססה על התיאוריות האלו. בסופו של דבר היא ירדה במידה רבה מהמקום שהיא הייתה בו מפני שהיא הייתה גישה שיותר ויותר הפכה להיות קיצונית במובן הזה ש**כל** ההתנהגויות האישיות מוסברות **על ידי התניות**.   
נכון להיום זהו בסיס מוצק להסבר של התפתחות פוביות, וגם הגישה הטיפולית מדברת על כך שאם יש פוביה, אז צריך לעשות לה ביטול של הגירוי המותנה. 

