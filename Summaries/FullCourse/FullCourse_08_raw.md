**שיעור 8**  
**הנושא השלישי**  
**זיכרון – מתחום הפסיכולוגיה הקוגניטיבית**  
כעת אנו מגיעים לשלב השלישי בתוך שלבי המערכת. לאחר שנכנס מידע למערכת (קשב), קיבל עיבוד ומשמעות (תפיסה), נבין מה קורה עם המידע שנכנס למערכת? זהו למעשה השלב השלישי. המידע הזה נכנס למאגר אשר נקרא "זיכרון".

**מהו "זיכרון"? ומה זה "אין זיכרון"?**  
צפינו בסרטון של אדם שאין לו זיכרון... The man with the 7 seconds memory  
יש כאן מצד אחד מצב פתולוגי קיצוני, האדם לא זוכר מה היה המשפט הקודם שאמרו לו. אך מצד שני יש לו יכולות כמו דיבור, יודע לנגן, יודע שיש מקומות מסוימים בעולם, זוכר את אשתו. 

אנחנו יכולים להבחין שישנם כמה סוגים של זיכרון\!   
לדוגמא זיכרון מוטורי ליכולת נגינה, נימוסי שולחן. זיכרון בהיבט התנהגותי, ועוד.. 

האדם נסמך על זיכרון בכל דקה, ללא הזיכרון אין תחושת המשכיות, אין עבר, אין תועלת מלמידה וניסיון, לא ניתן להבין או להסיק.. אין למעשה תחושת "אני". ככל שאין לנו עבר, אין לנו יכולת לתכנן את העתיד. מהי "אנושיות" ללא זיכרון? המשמעות של להיות אדם ולהיות מסוגל לחיות חיים כלשהם מבטאים בעבר, הווה ועתיד שאותם מחזיק הזיכרון.

**אז מה הוא זיכרון?** אנחנו נעזרים בדמיון של מחשב והמוח שלנו, קליטת מידע מבחוץ, עיבוד המידע ופלט. אם אנחנו מכניסים למחשב באופן דיגיטלי את החתונה של דודה בלומה, וכפלט אנחנו מוציאים את הידע שלנו על החתונה של דודה בלומה. האם במחשב התוצאה תהיה זהה בין מה שנכנס למה שיצא? כן. אבל ב**זיכרון** שלנו, האם האין-פוט יהיה זה לאאוט-פוט? לא. חלק מאוד גדול ממה שנכנס בכלל לא יהיה בפלט, יהיו לו השפעות שונות. 

Baddeley,1990: "זיכרון הוא תהליך מנטאלי של שמירת מידע במאגר מתאים, והיכולת לשלוף את המידע מאחר יותר, מתוך המאגר".

1. קיים מאגר – מבנה מנטאלי.  
2. קיימים תהליכים מנטאליים הפועלים במאגר.

למעשה זו היכולת שלנו "להגיע" למקום באותו מאגר הזה ולשלוף אותו. 

**נחלק את הזיכרון למבנה ותהליך**

* **מבנה:**

  **זיכרון חישתי / סנסורי**

  **זיכרון לטווח קצר STM**

  **זיכרון לטווח ארוך LTM** 

* **תהליך:**

  תהליכי קידוד – הכנסת פריט לתוך המאגר

  תהליכי אחסון – איך מאוחסנים הפריטים במאגר

  תהליך השליפה – איך רצוי שיהיה האחסון האופטימלי כדי שתהיה שליפה טובה

**מודל 3 המאגרים**  
זהו מודל בו אחת השיטות בהן מתבצעת אבחנה בין סוגי זיכרון על פי **משך הזמן** בו מאוחסנת האינפורמציה. 

* **זיכרון חישתי / סנסורי** – המידע מוחזק לזמן קצר של שניות בודדות.  
* **זיכרון לטווח קצר STM** – המידע מוחזק לזמן קצר יחסית.   
* **זיכרון לטווח ארוך LTM** – המידע מוחזק לזמן ארוך.   
  \- זהו תהליך שלבי כאשר בשלב הראשון פריט מאוחסן קודם כל בזיכרון הסנסורי, לאחר מכן הוא עובר לזיכרון לטווח קצר, ולאחר מכן הוא עובר לזיכרון לטווח ארוך. 

המידע אשר מגיע לזיכרון החישתי נמצא שם זמן קצר מאוד, לאחר מכן הוא מגיע לזיכרון לטווח קצר בו הם שוהים זמן מה, וחלק מהפריטים שנמצאים בו יעברו הלאה למאגר לזיכרון לטווח ארוך ויישארו שם *לתמיד*. **מה זה היזכרות?** כאשר אנחנו נזכרים בשם של המורה מכיתה א', מה שקרה הוא שהפריט שנמצא בזיכרון לטווח ארוך, חזר לזיכרון לטווח קצר.  
**להיזכר משמעותו שפריט שנמצא בזיכרון לטווח ארוך חוזר לזיכרון לטווח קצר ונשאר בו זמן מה** (בסופו של דבר הוא יחזור למאגר הזיכרון לטווח ארוך). 

**הזיכרון החישתי**  
מה שמיוחד במאגר הזה הוא שהפריט שוהה בו *שניות ספורות ואפילו פחות*, ומה שיותר מיוחד הוא שיש לנו *מאגר נפרד לכל סוג חוש שבזיכרון החישתי*. לדוגמא, לשבריר שנייה המידע נמצא בזיכרון השמיעתי שלו. 

* הקלט: כל הגירויים שנקלטו על ידי החושים והם צלילים, מראות וכו.  
* התפקוד: תהליך קצר של זיהוי וסינון.  
* המשך: המידע נקלט לזמן קצר ביותר.  
* אופי המאגר: מאגר זיכרון מיוחד לאותו החוש שבו המידע נקלט: זיכרון איקוני (ראייתי) וזיכרון אקואי (שמיעתי). 

אותו מידע שאליו מופנה **קשב** , הוא זה שעובר את הסינון ועובר למאגר הבא. 

**הזיכרון לטווח קצר STM**  
זהו המאגר אליו עובר פריט בו התקבל קשב במאגר הסנסורי ונשאר שם (בטווח הקצר). יש לנו למעשה יכולת לשמור "כאן ועכשיו" פרטים מסוימים אבל כשיש עוד ועוד פריטים אנחנו מתחילים להרגיש עומס והצפה (כמו שאם יכוונו אותנו בלי WAZE איך להגיע ממקום למקום). **ה-כאן ועכשיו שלי לא יכול להכיל יותר מידי פריטים.**

נאפיין את המאגר הזה באנלוגיה מסוימת: אנו נמצאים בחתונה ושם יש הרבה פרטי מזון על השולחן. הדרך היחידה שכל האוכל יגיע אליי הוא דרך הפה. כלומר הכמות שיכול הפה "להכיל" היא בעצם קובעת את כמות הפריטים היכולים להיכנס לבטן. לאחר שנכנסו כל הפריטים ל"מאגר" שלנו, אין הגבלה, הוא ישמר שם... הפה הוא למעשה ה"שער" שבו נכנסים כל הפריטים מבחוץ.   
הקיבולת של הטווח הקצר מגדירה כמה פריטים אני יכולה להכניס מבחוץ בכל רגע נתון.

**אז מתי אנחנו מודעים או חווים את הפריטים?** אם הפריט בחוץ אני לא חווה אותו באמת, לא את המרקם שלו או את הטעם שלו לצורך העניין בהתאם לאנלוגיה. הפעם היחידה שאנחנו חווים את הפריטים הוא רק כאשר הוא מגיע למאגר של הטווח הקצר. זהו המקום היחיד שכאשר הפריט נמצא בו – אנחנו חווים אותו (אנחנו גם לא נחווה אותו כאשר הוא נמצא במאגר לטווח ארוך).   
הזיכרון לטווח קצר זהו המקום היחיד שבו אני מודעת וחווה את הפריט. 

**קיבולת הזיכרון לטווח קצר**  
המקום שבו נמצא המידע בזיכרון לטווח קצר הוא מקום מאוד חשוב, הוא המקום בו נמצאים הפריטים, הוא השער לכניסתם של פריטים מבחוץ והמקום בו אנחנו מודעים לפריט.  
 יש לנו מגבלה משמעותית של כמות הפרטים אותם אנחנו יכולים להחזיק בזיכרון לטווח הקצר. מקסימום הפרטים שאנחנו יכולים להחזיק בזיכרון לטווח קצר בכל רגע נתון הוא **2-+7** כלומר בכל רגע נתון מקסימום הפריטים הוא שבע פלוס מינוס שתיים... המקסימום שאפשר להחזיק הוא בין 5 ל-9, אבל מי זה 5? מי זה 9? מתי? ואם המקסימום הוא בין 5 ל9 אז למה הוא מוגדר כך?. היה אדם אשר ביצע מחקר ושם הוא גילה את המספרים הללו..  
**מה היא המשמעות בחיינו של קיבולת קטנה יותר או גדולה יותר?** כל החוויה המנטלית העכשווית מתרחשת בזיכרון לטווח קצר, ואז ככל שאני יכולה להחזיק יותר פריטים בחוויה המנטלית הזו כך יש לי סיכוי ליצור תהליכי חשיבה טובים יותר ולתכנן טוב יותר. הקיבולת מגדירה את היכולת החשיבה שלנו.

