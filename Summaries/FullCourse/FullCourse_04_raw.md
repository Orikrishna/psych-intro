**המשך \- שיעור 4**

ריענון: המסגרת הגדולה בה אנחנו עוסקים היא כיצד המערכת שלנו קולטת את העולם שבחוץ, מעבדת, אוגרת את המידע. נקודת ההתחלה שלנו היא שמערכת של כל אחד מאתנו היא מערכת של עיבוד מידע שבנקודת ההתחלה היא קולטת מידע מבחוץ (גירויים, אובייקטים וכו'). אמרנו שיש כמות אדירה של אובייקטים שם בחוץ, והיא גדולה מידיי בשביל לקלוט הכל. אנחנו זקוקים ב"אנלוגיה" למסננת שתשאיר בחוץ את רוב הדברים ותאפשר הכנסה של פרטים לתוך המערכת שיכולה לקלוט מעט דברים ברגע נתון. המערכת הזו נקראת קשב (המסננת) \= הפנייה של קשב אל גירוי מסוים, אל אובייקט מסוים. ההפניה הזו היא שמאפשרת את הגירוי או האובייקט להיכנס למערכת. 

תרגיל בכיתה של כתיבה השם ושם המשפחה כאשר אנחנו מדמיינים דברים אחרים בו"ז – למה לא הצלחנו לעשות הכל ביחד? מה הרגשנו? בשביל לבצע פעולה מודעת אנחנו זקוקים לקשב, הקשב הוא מועט, הקשב הוא מוגבל, אם אני כותבת את השם שלי אז אני צריכה להפנות קשב ואז אין מספיק קשב לבצע דברים אחרים. אנחנו מתחילים להבין שהקשב שהוא מסננת הוא בעל תפקיד מרכזי – **אנחנו זקוקים לקשב בכדי לבצע כל פעילות מנטלית מודעת.**   
ברגע שהקשב מגויס לטובת פעילות אחת, אנחנו לא יכולים לבצע פעילות אחת. כשאין לנו קשב אנחנו לא יכולים לבצע.  
**תפיסה נוספת של הקשב אומרת שהמשאב של קשב הוא משאב קריטי לשם ביצוע כל פעילות מנטלית.** כמות הקשב שיש לי מגדירה את כמות הפעילויות המודעות למחצה שאנחנו יכולים לבצע ברגע נתון.

**האם זו מגבלה?** כן, ואפילו מאוד. היא משמעותית, בעצם כמות הקשב מגדירה מה אני יכולה לעשות בכל רגע הנתון. לשמחתנו יש לנו אסטרטגיות שבהן אנחנו יכולים להתגבר על המגבלה הזו במידה מסוימת.   
האסטרטגיה שמאפשרת לנו להתגבר במידה מסוימת על מגבלת הקשב, היא המונח של **אימון**. ככל שאנחנו מבצעים חלק מהפעולות אנחנו יכולים להפוך אותן **לפעולות אוטומטיות – פעולות שלא דורשות קשב.** כך אנחנו יכולים לבצע את הפעילות האוטומטית הזו **ולבצע את הפעולה האחרת שמצריכה קשב.** 

**מה שאנחנו רואים הוא שהמשאב של קשב הוא:**

1. מאוד מוגבל וסופי.  
2. חיוני לכל פעילות מנטלית.  
3. הוא מגדיר כמה אנחנו יכולים לעשות ומה אנחנו יכולים לעשות בכל רגע נתון. 

**אנחנו יכולים לחלק כמעט כל פעילות לאוטומטית כמו נהיגה**, אנחנו לא מפנים אליה קשב ולעיתים אנחנו לא זוכרים מה הייתה הדרך שלנו וכו', לא הפננו קשב. 

**השאלה היא לאן מופנה הקשב?** 

1. **על פי בחירה** – מה שמעניין אותי, מה שרלוונטי, מה שמתגמל. אנחנו הבעלים של הקשב ואנחנו מפנים אותו למה שנרצה. הקשב שלנו מופנה למקום שבו הראייה שלנו נמצאת – שם נמצא רוב הקשב. בשמיעה לעומת זאת אנחנו שומעים הרבה דברים אבל יש לנו יכולת להסית את הקשב השמיעתי שלנו למשהו אחר וכך לשלוט בקשב.   
2. **על פי הסביבה –** הסביבה מושכת את הקשב. על פי מה **שבולט**. סה"כ כל מה ששונה מהרקע של האדם, מפתיע אותו, שונה ממה שאנחנו מצפים בגודל בצבע בצורה או בהקשר. 

**אנחנו חושבים על הקושי שלנו לשמר קשב לאורך זמן**. לדוגמא קשה לשמר את הקשב כשאנחנו יושבים שעה וחצי מול המרצה ולהמשיך להקשיב לה לאורך כל השיעור.   
גם אם החלטנו להקשיב למרצה, זה עדיין קשה לנו מפני שכל הזמן יש **סביבה שמושכת את הקשב.**   
**הסביבה החיצונית** מושכת את הקשב שלנו, אך גם **העולם הפנימי** שלנו זו סביבה. לדוגמא, פתאום עולה איזה שהוא זיכרון, איזו שהיא תחושה (קר לי, אני רעבה).   
לכן נדרשת היכולת:

* **לשמר את הקשב במקום הנדרש** \- לאורך זמן להפנות את הקשב ו"להחזיק" אותו טוב.  
* **להחזיר את הקשב המוסט** \- במידה והוא נמשך הצידה – להחזירו חזרה. 

(למרות שהבחירה שונה או שהסביבה מושכת). 

**קשב סלקטיבי**   
היכולת של בני האדם לבחור לאן להפנות את הקשב ולשמר אותו באותו אובייקט או באותו גירוי קוראים "תופעת מסיבת הקוקטייל". בני אדם יכולים להיות קשובים לשיחה אחת בעוד שיחות נוספות מתקיימות בסביבתם.   
\*ראינו קטע מניסוי בו אנשים לא מזהים את האדם המתחלף שהביא להם טופס חתימה – אנשים לא רואים שינויים המתרחשים אל מול עיניהם. אנחנו רואים שנדרש קשב בשביל לקלוט וגם לא דווקא מה ש"נופל" לנו על העיניים – אנחנו שמים לב אליו.

**תפיסה דיכוטומית של קשב**   
**עד עכשיו דיברנו על מודל של קשב במובן שהוא דיכוטומי "יש קשב" / "אין קשב".**   
המודל החלופי, הוא **מודל חלופי לתפיסה דיכוטומית של קשב**, הנוצר ע"י דניאל קהנמן Kahneman  בשנת 1973\. קיבל פרס נובל על עבודתו המשלבת כלכלה ופסיכולוגיה יחד עם סבירסקי בתחום של שיפוטים בתנאי אי וודאות. החידוש שלהם היה ל**הראות את האופן שבו אנשים הם לא רציונליים.** 

* הקשב הוא איזה שהוא מערך של תהליכים קוגניטיביים הפועלים למטרת זיהוי וקטגוריזציה של גירויים.   
* ככל שהגירוי מורכב יותר – כך קשה יותר העיבוד, כלומר – נדרשים עבורו משאבים רבים יותר. הכוונה היא שיש מידה משתנה של קשב שנדרשת לגירויים ששונים במורכבות שלהם.   
* יש כאן **הנחה שונה לקשב**, בה קיימת מגבלת קיבולת של משאבים לשם ביצוע של פעולות מנטאליות. 

מאחר ועל פיו, כמות הקשב הנדרשת לשם עיבוד של גירוי כזה או אחר תלויה במורכבות של הגירוי הזה, אנחנו נשארים עם האופציה שאומרת שאם אנחנו צריכים לעבד גירוי "קל", יש לנו יכולת לעבד גירוי "קשה" יותר. אפשר להפקיד את הקשב בפעילות אחת שמאפשר את כל הקשב, או לחלק את הקשב לפעילויות קטנות יותר וקלות יותר. 

**אך כמה קשב יש לאדם? כמה משאבים יש לאדם?**   
כמות המשאבים הפנויים תלויה במידת העוררות:   
כאשר היא גבוהה בצורה מתונה \- הקיבולת רבה יותר מאשר במצב של עוררות נמוכה או גבוהה. 

* כשאדם נמצא בעוררות נמוכה (רגוע, עייף, רפוי, שליו) – יש לו מעט מאוד קשב (בבוקר..).    
* יש איזו שהיא רמה של עוררות ביניים בה יש מצב של קשב אופטימאלי.  
* כאשר יש עלייה גבוהה מידיי בעוררות – כמות הקשב נהיית נמוכה יותר ויותר (חרדה, לחץ).

**ככל שיש לי יותר קשב לביצוע המטלה שאני צריכה, ככה ביצוע המטלה תהיה איכותית יותר.**   
אנחנו נמצאים באיזה שהוא מצב של תלות בהם – מצד אחד העוררות קובעת את כמות המשאבים שתקבע את היכולת שלי לבצע את מטלותיי, ומצב שני מורכבות המטלה עצמה היא פקטור נוסף, אם המטלה קלה העוררות נמוכה ואם המטלה קשה קיימת התגייסות והתעוררות. 

* במצב של מטלה קלה: עוררות נמוכה \- \> מעט משאבי קשב \-\> ביצוע יחסית טוב כי המטלה קלה.   
* במצב של מטלה קשה: חרדה / עוררות גבוהה \-\> מעט משאבי קשב \-\> ביצוע לא מיטבי.

                                           עוררות ביניים \-\> מקסום משאבים \-\> ביצוע המטלה בצורה טובה.

**נדבר על דוגמא למטלה קשה והתוצאות שלה: חרדת בחינות**   
ובכן, מה זו חרדה? חרדה היא תגובה פסיכולוגית (לחץ דם וקצב לב גבוה, רעידות, כאבי בטן).   
    **למה כשאנחנו נבהלים הגוב שלנו מגיב בתגובה של Fight or flight?** זהו מקום אבולוציוני הישרדותי. אנחנו מותאמים בצורה הטובה ביותר לתנאים של האדם הקדמון.   
**מה היו הסכנות שלו, ומה היו המנגנונים שאפשרו את ההישרדות שלו?** חיות הטרף, כאשר מי שהצליח לברוח הכי מהר או נלחם בהכי הרבה כוח – אלו האנשים ששרדו בסופו של דבר. אנשים שהמערכת הגופנית שלהם אפשרה להם את הגיוס של הכי הרבה כוח לשרירים באותו רגע.   
**מה צריך בשביל הכי הרבה כוח בשרירים?** כמות גדולה של חמצן. 

בשלבים האלו לא צריך יכולות קוגניטיביות מורכבות. באותו רגע של הימלטות או לחימה צריך את כל הכוח שבשרירים וזה בא על חשבונם של תהליכים מנטליים.   
**מהסיבה הזו\!** אנחנו מגיעים למצב בו יש פחות חמצן למוח לאותם אזורים של חשיבה, מכך גם לחץ דם גבוה ויש לנו כאבי בטן.  
מערכת זו מופעלת באופן אוטומטי אך הבעיה היא שרוב המצבים שמעוררי חרדה, הם כאלו שהתגובה האוטומטית של fight or flight  לא תורמת לנו, ולוקחת את המשאבים האחרים שאנחנו זקוקים להם. 

**תגובת החרדה** 

* תגובה פיסיולוגית ופסיכולוגית לגירוי שנתפס כמאיים.   
* הגירוי יכול לגרום לחרדה רק אם הוא נתפס כמאיים.

כלומר, גירוי יכול לגרום לחרדה רק אם הוא נתפס כגירוי מאיים על ידי אותו אדם. כל אדם יתפוס באופן שונה אובייקט או סיטואציה – **האיום לא נמצא בגירוי, האיום נמצא אצל התופס\!**  
אם נדבר על חרדת בחינות \=\> הבחינה מאיימת רק אצל מי שתופס את הבחינה כמאיימת.   
אנשים יכולים לחוות חוויה של "Black out", תופעות פסיכולוגיות שבהם הם לא זוכרים כלום, ואנשים אחרים יכולים לא לחוות זאת. זאת מהסיבה שהמבחן יכול להיתפס אצל כל אדם באופן שונה.   
   לרוב, מה שמאוים אצל האדם הוא **האגו**, הערך העצמי של האדם, התפיסה העצמית שלו.   
מה שמסוכן במבחן זה הדימוי העצמי והאגו שלי... חשוב להבין זאת כי אם אנחנו רוצים להיות מסוגלים להפחית את הרמה של חרדת הבחינות, אנחנו יכולים לשאול את עצמנו למה זה כל כך מאיים? מה בזה כל כך מאיים? יש הבדל מהותי בין "מבאס" לבין "מעורר חרדה". שכן, מצד אחד  במידה וזה יהיה "מבאס" לעשות מועד ב' זה לא יהיה כייף ולא נשמח מזה, אבל מצד שני במידה וארגיש חרדת בחינות אני צריך לשאול את עצמי ממה אני כל כך חרדה?. 

נוסף לכל התגובות, והבעיה היא שאין לי קשב, אז הבעיה המעטה שיש לי היא שיש לי עוד הרבה מחשבות שליליות "הלך לי התואר", "אני אכשל שוב", "איזה גרוע אני".  
משום ש**טבען של מחשבות בחרדה מאבדות פרופורציה.**  
 אנחנו נכנסים לסחרור נוראי של תפיסת המצב כמאיים (גם אם אנחנו לא מודעים לכך) \=\> יש לנו תגובות אוטומטיות של fight or flight \=\> יש לנו דיבור שלילי כמו "הלך עליי" \=\> מחשבות אלו מעצימות את החרדה עוד יותר. 

* **מה עושים כשזה קורה?** אנחנו צריכים לדאוג להרגעה פיזיולוגית. כמו למשל לנשום עמוק, לשתות מים וכו'. פעולות אלו ירגיעו את הגוף וכל התגובות שלנו יירגעו. ככל שנצליח להרגיע את הגוף בצורה הטובה ביותר, כך למעשה יתפנה מקום לקשב. 

נצטרך לדעת לעשות את ההפרדה בין "לא רצוי" ל"אסון".

