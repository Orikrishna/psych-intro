**שיעור 12**

בשיעור הקודם דיברנו על כך שניסינו לבדוק שמעבר לעובדה שמידע אגור בזיכרון בצורת סכמות או מושגים, שאלנו איך הם קשורים בינם לבין עצמם וראינו שכל הקטגוריות קשורות ברשת אסוציאטיבית בינן לבין עצמן. אז היזכרות זה כאשר איזה שהוא פריט מתוך הרשת הזו עולה למודעות וכשאיזה שהוא פריט כזה עולה "כהיזכרות", המשמעות היא שפריט כזה שהיה מחוץ למודעות שלנו או שהיה מונח בזיכרון לטווח ארוך ולא הגיע אל זיכרון העבודה, עולה ומגיע לזיכרון העבודה.   
באיזה תנאים תהיה היזכרות טובה יותר? ככל שהקשרים בין פריט לפריט אחר חזקים יותר ומגוונים ועשירים יותר, כך יהיה סיכוי יותר גבוה שהם יעלו למעלה. 

**FALSE MEMORY– זיכרון מדומה**  
*עוד על היזכרות...*  
הקריאה מילים בקול רם והיינו צריכים לכתוב אותם:   
\*חמוץ דבש עוגה פשטידה טוב סוכר עוגייה שן ...   
\*זעם שונא שנאה חמה רוגז מעצבן כעס רעש ...  
אך לא הופיעה המילה "כעס" ברשימה השנייה בכלל\! איך זה שאנחנו זוכרים משהו שלא היה בכלל???

זו תופעה שבה יש היזכרות (שליפה של פריט מתוך הזיכרון לטווח ארוך שהיה שם) – יש לנו חוויה של שליפה מהזיכרון של פריט שלא נמצא שם – איך ולמה זה קורה?   
עד עכשיו הייתה לנו תפיסה ששליפה זה להגיע לפריט שנמצא בזיכרון לטווח ארוך ולהביא אותו לזיכרון לטווח קצר. אבל מה שאנחנו בעצם מדברים עליו זה על משהו אחר – אך התפיסה הנכונה היא שהיזכרות זה **אירוע שקורה בזמן ההיזכרות**, כלומר בניית הפריט בזמן ההיזכרות.  
התפיסה הנכונה היא לא "למצוא את הפריט" ולהביא אותו, **אלא "למצוא במקומות שונים במערכת הזיכרון חלקים שונים של הפריט ולבנות אותו מחדש".** 

היזכרות היא **בנייה מחדש, שחזור** של הפריט מהחלקים **שממנו הוא היה בנוי במקור.**

- נניח כמו מציאה של חלקי דינוזאור שפזורים בשטח, והרכבתם לשלם באמצעות תוספות והשלמות.   
- ההיזכרות – מעין איסוף של חלקי חוטים ושילובים לאובייקט יחיד ובעל משמעות.   
- להיזכר זה לרוץ ולחפש את החלקים השונים של הפאזל ו**לבנותם מחדש**. בכל היזכרות יש **בנייה מחודשת** של הפריט על בסיס החלקים שלו.   
- האירוע הזה הוא **שחזור** של הפריט המקורי, שמתקיים בזמן ההיזכרות.   
- **המצב שלי בזמן השחזור משפיע על היכולת שלי להיזכר בפריט באופן טוב יותר**, זה משפיע על השחזור. ברגע שמדברים על תוצר של שחזור , אנחנו **לא יכולים להגיד שהוא בוודאות זהה** לתוצר המקורי. מידת ההתאמה שלו את המקור **תלויה בהרבה דברים**.

בזיכרון המשוחזר יכול להיות שפתאום יכנסו חלקי זיכרון שהם דומים ואיך שהוא זה נכנס לי לזיכרון, יכול להיות שלמשל על מיני משאלות, חלומות, מוטיבציות שלי התערבבו שם.. וקיבוץ כולם יחד יוצר חוויה של היזכרות אמתית. 

כשאני אזכר בפעם הבאה, איזה חלקי פריט אני אשלוף? את המקור או את המשוחזר האחרון? הזיכרון שלנו, התוצר הזה הוא בעצם **השחזור של ההיזכרות האחרונה שלנו.**  
יכול להיות שאני זוכרת מה שהוא אחר לגמרי מהמקור, אשר הלך **\~לאיבוד\~**\! 

**איזה סוגי השפעות יכולות לגרום לזיכרון מדומה?** 

1. **סכמות ועמדות נוכחיות –** הרשימה השנייה, היו בה כל מיני מונחים שהיו קרובים למילה "כעס" שבהחלט היו חלק מהסכמה "כעס" אבל היא לא הייתה באמת.. אבל הסכמה גרמה לנו לשלוף מילה מתוך הסכמה הזו. או גם עיוותים של הזיכרון מהעבר כלפי העמדות שהיו לנו (פעם הייתי שמאלני והיום ימני אבל אני לא זוכר את זה, או פעם הייתי בפריז עם בעלי והיה כייף אבל התגרשנו אז כשישאלו אומר שהיה מזעזע). כשכל הדברים טובים יש איזו שהיא העדפה מוטיבציונית להיזכר בדברים הטובים, אשר אלו צובעות לנו את הזיכרון, ולהפך.. 

2. **השפעות חברתיות –** הצורך בקונפורמיות משפיע על הזיכרון שלנו, "כולם" זוכרים ורק אני זוכרת אחרת? אולי משהו לא בסדר בזיכרון שלי.. 

3. **סוגסטיה –** סוגסטיה / שאלות מנחות, המוקדים הנורא חשובים לחקר כזה, בסוגיות משפטיות שבהם יכול לעמוד עד ולהעיד על דברים שקרו למרות שלא קרו באמת. זה מראה כמה שאנשי משטרה מחדירים שלא במתכוון לאותם עדים זיכרונות רק בגלל שהם מגישים להם אותם\!. יש סיטואציה שבה אדם קצת מפקפק בזיכרון שלו ועומדת מולו דמות סמכותית שאמורה לדעת את הדברים (כמו השוטר), כך יש יותר אימוץ של הזיכרון השגוי הזה. 

* יש מחקר של ELISABET LOFTUS אשר חוקרת על העניין של הזיכרון המדומה, "THE FORMATION OF FALSE MEMORIES", היא חוקרת את החוויה של זיכרון הילדות, שלאנשים יש זיכרון ילדות מאוד ברור ובהיר שלא היה מעולם. מסתבר שיש תופעה כזו נפוצה, שאת זיכרונות הילדות אפשר לדעת בצורה וודאית שהם לא היו כלל וכלל. היא עשתה ניסוי שבו היו 24 נבדקים ובו כל נבדק קיבל חוברת שבה היו תיאורים של  4 אירועים מילדותם שאותם ידעה מראש כאשר רק 3 אירועים אמתיים. האירוע הלא אמיתי היה שלישי מבין כל הארבעה. ובכן הנבדקים צריכים לכתוב פרטים על כל אירוע ככל שהם יכולים לזכור... ואחרי זה מראיינים אותם כעבור שבוע פעם אחת וכעבור ארבעה שבועות פעם שנייה. 25% מהאירועים המומצאים בחוויות הילדות נחוו כזיכרונות אמתיים.  איך ייתכן? יכול להיות שזה משהו שאחרים דיברו עליו ואימצנו את זה לסיפור שלנו, במקרה הזה יש סוגסטיה.


4. **Sourse memory** \- דוגמא נוספת היא לפרופ' דולד תומפוסון אשר הואשם באונס על ידי מישהי שזיהתה אותו, אבל היה לו אליבי. למעשה מה שהיה מעוות בזיהוי הוא המקור אבל לא הזיכרון עצמו. הנערה ראתה אותו בטלוויזיה אבל טעתה במקור, האם זהו האנס או האשם היא ראתה אותו פשוט בטלוויזיה? תמונת פניו של הפרופ' בטלוויזיה התערבבה בזיכרונה של הנאנסת עם פניו של התוקף. **מצבים של זיכרון מדומה יכולים להראות שהסיפור הוא נכון אבל המקור הוא לא נכון.**

5. **מוטיבציה \-** המוטיבציה הפסיכולוגית הכי בסיסית של בני אדם זה שאנחנו רוצים להסתכל במראה ולראות אריה לצורך העניין. אנחנו רוצים שכל העולם יראה אותנו כאריה.    
   \- **המוטיבציה הבסיסית היא להגן על האגו,** אנחנו רוצים ככל שאנחנו יכולים להרגיש גאים ומוערכים ואהובים ושייכים ומרוצים, ולא להרגיש חרדה או אשמה, בושה, חרטה או אכזבה.. אנחנו רוצים למנוע מעצמנו רגשות שליליים.   
   **\- הכוח המוטיבציוני הזה גורם לנו להמון הטיות חשיבתיות לדוגמא,** הלכתי לקפיטריה ולא היה שם את המוכר ולקחתי משהו ולא שילמתי... בבסיס ארגיש אשמה או בושה אבל אני ממש לא רוצה להרגיש ככה אז אתחיל לשנות את החשיבה שלי ואגיד שאולי "מגיע לו... הוא גם ככה יקרן".   
   **\- המוטיבציה עוזרת לנו להימנע מרגשות שליליים ולהרגיש רגשות חיוביים.**  
   המוטיבציה גורמת לנו להטות את הרגשות שלנו, וכך היא גם צובעת ומטה ומעוותת את הזיכרונות שלי\! כך רואים בצורה מובהקת שאנשים זוכרים יותר אירועים שגורמים להם להרגיש רגשות חיוביים וזוכרים פחות אירועים שגורמים להם להרגיש את הרגשות השליליים.... יתכן וגם יהיה רגש הפוך שבמצבים הקיצוניים כמו הלם קרב נחשוב רק על האירועים השליליים שהיו לנו – פתולוגיות.   
     
6. **ILLUSURY TRUTH**\- ככל שאנשים חוזרים שוב ושוב על הגידים שאינם נכונים מביאה אנשים להאמין באמתותם. כאשר בני אדם חושבים על או מדברים על חוויה שוב ושוב הם הופכים להיות **יותר בטוחים** לגבי הנכונות שלו.   
   \- חשוב במיוחד לגבי עדויותיהם של עדים, כאשר הן חוזרים על עדותם בפני חוקרים או עורכי דין כך הם הופכים להיות יותר בטוחים שזיכרונם מדויק, גם אם זה אינו המצב.   
     
   בסריקות PET נמצא דפוס דומה של אקטיבציה בזן היזכרות נכונה ובזמן הזכות מדומה..

**לסיכום –**   
**צורות שונות שבהם אנו לא מצליחים לזכור (מתוך הספר "שבעת החטאים של הזיכרון") :**

* **דעיכה –** שכחה לאורך זמן. מוסברת ככל שאנחנו מבינים איך פועל המוח ושבעצם כל אירוע שמתנהל במוח זה בעצם איזה שהוא מסלול של נוירונים.. וככל שאני חוזרת יותר פעמים על אותו מסלול ככה הוא יותר יציב. מה יקרה אם לאורך זמן לא אחזור על המסלול? הוא פשוט ייעלם. זיכרונות שאנחנו לא עושים בהם שימוש, חלקם נעלם.   
* **פיזור נפש –** אי הפניית קשב: בזמן הקידוד ובזמן השליפה. כלומר כל הידע הזה בכלל לא נכנס כל המידע..   
* **חסימה** – חוסר יכולת זמנית להגיע אל המידע, "על קצה הלשון". המערכת הקוגניטיבית שלנו רובה מחוץ למציאות שלנו, אנחנו הופכים להיות מודעים לתוצר, לא לתהליך. אם אני חושבת על איזה שם לזכור אותו, המערכת ממשיכה לחפש אותו אבל אם אני אחשוב כל הזמן על השם "אסף" אז תמיד יהיה לי בראש את השם הזה.   
* **ייחוס מוטעה** – ייחסו זיכרון נכון למקור מוטעה.  
* **זיכרונות מדומים** – היזכרות לאירוע שלא התרחש. עדים\!  
* **השאה – סוגסטיביות** – קבלת "הצעה" מוטעית מאחר.  
* **הטיה** – הטיה בעת ההיזכרות, בעיקר בשל עמדות נוכחיות.   
* **התמדה** – חוסר יכולת לשכוח למרות הרצון לכך. 

**האם כל אלו הם מעלות או מגרעות?...** לדוגמא אם נדבר על *טראומה*, דבר שנרצה לא לזכור אותו ואז בגיל מסוים בגלל אסוציאציה מסוימת זה יחזור לנו וזה יהווה טראומה גדולה. זה כמו הדחקה.. 

