**שיעור 22**

**השאלה למה דיכאון קורה תיענה בתשובות שונות, החיפוש אחריהן יתמקד בארבע הגישות:**

1. **המודל הביולוגי** – מזהה שיש ירידה בכמות הסרוטונין והנורפינפרין, יש ירידה בנוירוטרנסמיטרים האלו מפני שאנחנו יודעים שהנתינה שלהם בכדורים תשפר את הדיכאון. יש אנשים שבנסיבות חיים כל כך קשות, זה יהיה מובן למה האדם המסוים בדיכאון. גם כשאנחנו לא מחפשים את הביולוגיה לדיכאון הספציפי, תמיד יהיה רלוונטי הטיפול התרופתי המשפר, אז ההיבט הביולוגי תמיד יהיה קיים.  
     
2. **פרויד** – התעסק בעיקר עם נוירוטיות, אבל הוא אומר על הדיכאון שהוא מקביל לאבל והמקור שלו זו *התמודדות בתקופת הילדות עם איזה שהוא אובדן או אבל*. הילד חווה אובדן משמעותי שקשור לדמות משמעותית בחיים, אך האובדן לא חייב להיות פיזי של אותו הורה אלא איזו שהיא חווית נטישה של ההורים. כאשר ילד חווה נטישה של אחד ההורים, יש לו חוויה של אבל/אובדן, אך בגלל היותו קטן וחסר אונים הוא לא מעז להפנות את כעסו כלפי אותו הורה, ואז הוא מפנה את כל הכעס כלפי עצמו. ילד שחווה את האובדן ופתר אותו בצורה פתולוגית, כאשר הוא יתקל באותו אובדן בחייו הבוגרים, ההתמודדות שלו תהיה באותו הדפוס. 

3. **מודל התנהגותי** – המדבר על חיזוקים, גירוי ותגובה, לא יותר מידי מתמודד עם הסוגיה הזו של מה מקור הדיכאון באופן כללי. בוודאי לא עם ההיבטים הרגשיים במיוחד של דיכאון. אך בדיכאון יש גם הביטים מוטיבציוניים, החולים מאוד פסיביים ולא מתנהגים. ולכן הגישה הביהביוריסטית אומרת שהדיכאון נובע מתקופת ילדות שבה היה מיעוט של חיזוקים, אם ילד כזה גדל להבנה שאין תוצאה לשום דבר שהוא יעשה, אז הוא פשוט לא יעשה.


4. **הגישה הקוגניטיבית** – ההסבר הקוגניטיבי הציע **שיטת טיפול שהיא מאוד יעילה לדיכאון.** אנחנו יכולים ליחס להסבר זה מידה גדולה יותר של תוקף, כי זה באמת עובד.   
* המקור לדיכאון: דפוסי מחשבה מוטעים. הגישה הזו מסתכלת על האופן בו אנשים מפרשים את המציאות. נקודת המוצא היא שאין מציאות אובייקטיבית שם בחוץ. לגבי כל אדם ישנם המון אירועים שמתרחשים... הם נקלטים אצל כל אדם לא באופן ישיר. כי המשמעות של לקלוט משהו באופן ישיר זה רק באמצעות החושים, לראות, לשבוע, להריח. אבל ה"קלט" של מה שאני רואה הוא רק חומר הגלם שלי בשביל הבנת המציאות. כלומר, אנחנו כל הזמן מפרשים את המציאות שלנו. "הוא העליב אותי" \=\> פרשנות שלי.   
* הנחת היסוד היא שיש לנו את אותם דפוסים בסיסיים לפרשנות של המציאות. כלומר אם דבר מה יהיה כעלבון, ככל הנראה שגם האדם האחר יעריך את הדבר הזה כעלבון. כמו שיש לנו הרגלים התנהגותיים, כך יש לנו דפוסים לאופן שבו אנחנו מפרשים את המציאות. אך באופן פרטני כל אדם מפרש בצורה שונה \=\> התנהגות שונה \=\> אישיות שונה. נזכור שאנחנו *אוחזים בחוזקה* בפרשנות שלנו כי אנחנו זקוקים לעקביות ויציבות\!\!  
    
  **מסתבר שלאנשים שיש דפוס מסוים של התנהגות, הדפוס הזה יוביל אותם לדיכאון.**   
    
   **Seligmanחוסר אונים נרכש – התיאוריה של זליגמן**  
  מדברת באופן כללי על אנשים שחוו **חוסר אונים, חווית חוסר האונים מובילה לציפייה לחוויה זהה במצבים חדשים \=\> דיכאון**. כאשר מתנהג כלשהו נמצא בסיטואציה שבה כל התנהגות אופציונאלית לא מביאה בו תגמול, בסופו של דבר הוא לא יתנהג. אנשים שחוו סיטואציות שבהם הם היו בחוסר אונים נרכש, רכשו את הדפוס של חוסר האונים וכשאנחנו מדברים על אנשים ולא על כלבים (סיפרה על ניסוי של כלבים), אז מדובר על דפוס של פרשנות, אותם **אנשים מפרשים את העולם בצורה מאוד אופיינית:**  
1. ייחוס אירועים שליליים לעצמם ולא לסביבה או לנסיבות. למשל נכנס לכיתה חדשה, נדבר עם מישהו והאדם ילך ויסתובב. אנחנו היינו חושבים "איזה חוצפן", או שנוכל לייחס את זה לעצמנו ולהגיד "וואי אני כזאת מכוערת ושוב מישהו סובב לי את הגב". **"האשמה רק בי" \=** סיבות פנימיות.  
2. הייחוס של הגורם השלילי הזה, יש נטייה לאותם אנשים לראות בגורם הזה דבר קבוע ולא זמני. הוא סובב לי את הגב בגללי, אבל זה לא חד פעמי שנאמר לבשת חולצה אדומה וזה לא מתאים עם המכנסיים, אלא יש דפוס שבגללי קורים דברים רעים וזה דבר קבוע בי, זה לא מקרי. **"תמיד אני כישלון" \=** יציבות.   
3. אמונה כי הסיבה למאורע השלילי כללית ולא ספציפית לאירוע – זה דבר שהוא מאוד רוחבי, לא נקודתי. **"אני אפס בכל דבר"** **\=** כלליות. 

כל אלו לא יכולים שלא להוביל לדיכאון . . .

**Beck המשולש הקוגניטיבי – אהרון בק**  
בק היה פסיכואנליטיקאי דגול, טיפל בהרבה חולי דיכאון. מה שהוא חווה זה מצד אחד הצלחה לא כל כך גדולה בטיפול, בכלים הדינמיים שלו להוציא אנשים מדיכאון. אך במקביל מה שהוא גילה זה שלחולי דיכאון ישנם דפוסים מאוד דומים של חשיבה. פתאום מאוד בלט לו שגם הגישה הפסיכואנליטית וגם הביהביוריסטית **לא שומעים את המטופל**, שאין משמעות לחוויה הנוכחית או לחוויות הנוכחיות של הדיבור של המטופל. 

לכן הוא התחיל להקשיב למטופלים שלו כי הוא ראה דפוסים שמאוד חוזרים על עצמם. הוא יצר את המודל להתפתחות דיכאון שלו הוא קרא המשולש הקוגניטיבי. אלו דפוסים קבועים של חשיבה וטעויות חשיבה שמאפיינות חולה דיכאון, והם אלו שמובילים את האדם להגיע למצב זה. 

**איך זה קורה?**

1. ההתחלה: התחלה של אפיזודת דיכאון, יש לה טריגר, חוויה של אובדן אמתית או מדומה (עבודה, חברים, קרוב משפחה).   
2. תהליכים חשיבתיים:  
- העצמה של האובדן והחוויה   
- תפיסת האובדן כקבוע ובלתי הפיך, תמידי  
- תפיסת האובדן כמשקף את האדם, "זה בגללי"  
3. ואז נגיע למשולש הקוגניטיבי:  
   מחשבות שלילות ביחס **לעצמי** \- אני טיפש, מכוער, מפגר.  
   מחשבות שליליות ביחס **לסביבה** – פירוש כל מה שקורה בסביבה באופן שלילי.  
   מחשבות שליליות ביחס **לעתיד** – כל מה שקורה לי וקרה לי תמיד אסון, זה תמיד ימשיך. 

**טעויות חשיבה ברוח המשולש הקוגניטיבי**  
**הסקה שרירותית – נטייה למסקנות בלתי מבוססות, בהיעדר נתונים מספיקים:**

1. **הפשטה סלקטיבית:** התמקדות בטפל והתעלמות מהחשוב "אם הוא הגיע לפגישה עם המכנסים המכוערים זה כי הוא לא אוהב אותי".   
2. **הכללת יתר:** הסקת מסקנות גלובליות על בסיס אירוע בודד "אם נכשלתי במבחן הראשון אז אכשל בכולם".   
3. **העצמה וצמצום:** העצמה של אירועים שליליים, צמצום של אירועים חיוביים "זה שהתקבלתי לחוג היוקרתי לא אומר כלום, כי מה שיקבע הוא שהמזכירה לא סובלת אותי".   
4. **פרסונליזציה:** לקיחת אחריות אישית על מאורעות שליליים בסביבה "בגלל שלא השתתפי במשלחת הסטודנטים, לא נתנו פקטור לציון במבחן". 

**ישנם אפיוני חשיבה שמתאימים לחולי דיכאון**  
ביצירת דיכאון משולבים 2 תהליכים: המשולש הקוגניטיבי \<=\> טעויות חשיבה \= דיכאון\!. 

יש מילים שמשקפות *אופני חשיבה* ומובילות אותנו למצוקות, "חייב", "צריך", "אסור", אם תמיד קורה לי רע וכולם רעים אליי, והעולם צריך להיות הוגן, זה מוביל לייאוש, תסכול ודיכאון. 

על פי התיאוריה הקוגניטיבית טעויות ההתחלה עם נקודות החשיבה. הפרשנויות מובילות לאכזבה, עצב, תסכול. הגישה מתעסקת במחשבות אבל מטפלת ברגשות באמצעות המחשבות. האמונה היא **שמחשבה מובילה לרגש.** 

ההסבר והטיפול הקוגניטיבי בדיכאון שמתעסק רק במחשבות, מדבר על העבודה שזה מה שחשוב בטיפול בדיכאון, זה מה שיעזור לו לשנות. אבל בגלל שאנחנו מאמינים שהמקור הוא במחשבות, אנחנו **נזהה אילו מחשבות יש לו, ונעבוד על מחשבות שיובילו באופן אוטומטי למחשבות חיוביות אחרות באופן אוטומטי. זהו ההסבר של המשולש הקוגניטיבי.** 

סכיזופרניה 

* המחלה הנפשית הקשה והבלתי-מובנת ביותר.   
* השכיחות שלה מאוד גבוהה, 1 מתוך 100 איש, אחוז מהאוכלוסייה. 50 מיליון חולים ברחבי העולם. כ70 אחוז מהמאושפזים בבתי חולים לחולי נפש הם חולי סכיזופרניה.   
* תיאוריות רבות מסבירות את המחלה אך עדיין לא קיימת הבנה שלמה ומלאה  
* המחלה מתפרצת בסביבות גיל ה20, כאשר יש התקף פסיכוטי – מצב שבו האדם מאבד קשר עם המציאות במובנים שונים, מחשבות לא מציאותיות, התנהגויות בלתי צפויות.   
* החולים נשארים חולי סכיזופרניה גם אם הם לא בהתקף פסיכוטי.   
* אין ריפוי למחלה.   
* תמיד יש טריגר למחלה, איזה שהוא מצב שמעורר לחץ. זו הסיבה שאנחנו רואים שיש הרבה התפרצויות של סכיזופרניה בצבא. 

את השם סכיזופרניה נתן Bleuler בשנת 1911\. סכיזו=פיצול, פרניה=Mind. "סכיזו" מתייחס למאפיין העיקרי של המחלה: **פגיעה בקשר ובתיאום בין תהליכים מנטליים שונים, כמו חשיבה, תפיסה ושיפוט המציאות.** 

**סכיזופרניה זה לא פיצול אישיות, זהו מצב של העדר אינטגרציה אישיותית:**  
ה"פיצול" הוא בין תפקידי האישיות השונים \- רגש, שכל ותפיסה (גם התנהגות).   
סכיזופרניה אינה מחלה יחידה אלא קבוצה של מחלות שונות, קבוצת המחלות באות לידי ביטוי בסימפטומים קשים ששיאם הוא פסיכוזה (אובדן מתמיד של הקשר עם המציאות, כלומר עם העולם שבו חיים רוב בני האדם, ושביסודו הסכמה כללית בסיסית על מה שנחשב לאמתי ומציאותי). 

**בסכיזופרניה – ישנם סימפטומים משלושה סוגים:**

1. **הפרעות בחשיבה** – בארגון החשיבה, בתהליך ובתוכן.  
* בארגון החשיבה 

  \-     חוסר יכולת להיות עקבי בדיבור או היסחפות אחרי קשר אסוציאטיבי. 

  \-     אסוציאציות של תוכן או אסוציאציות צליליות, "מה נשמע?" מה? מנה חמה?".

  \-     כל מיני מילים מומצאות.

  \-     חשיבה חסומה או בהייה אילמת ארוכה. 

* הפרעות בתוכן החשיבה 

  דלוזיות:

  \-     מחשבות לא ריאליות, מחשבה שאיננה נכונה לפי אמות המידה של החברה אלייך שייך החושב.

  \-     מחשבה החוזרת על עצמה מספר רב של פעמים.

  \-     המחשבה מזוהה על ידי האדם כנכונה וחשובה לו. 

  \-     מחשבה שאין לשנותה על ידי שכנוע הגיוני.

  \-     סוגי הדלוזיות: רדיפה (מישהו עוקב אחרי), גדלות (אני נפוליאון), שליטה (יש כוחות בחוץ ששולטים בי, השב"כ השתיל לי שבב במוח), יחס . 

2. **הפרעות בתפיסה** – הזיות, רואים או שומעים מה שלא קיים.  
* הזיות ההלוצינציות – שמיעת קולות, ראיה, תחושה, של דברים שאינם קיימים במציאות. לרוב ההלוצינציה מלווה בהפרעת חשיבה, ותוכן ההלוצינציה מתאים לתוכן מחשבת השווה.   
3. **הפרעות בהנעה ובריגוש** – שטחיות רגשית, תגובה בלתי תואמת.  
   בהתחלה יש רגישות יתרה, כעס ופחד ועצבנות, ואז יש הפחתה ברגישות והשטחה רגשית, פתאום הבן אדם לא מרגיש כלום. כל התרופות האנטי פסיכוטיות לא מצליחות לטפל בהיבט הזה.   
     
   יש לנו אבחנה בין סימפטומים חיוביים (זה לא באמת חיובי אבל זה \+, דברים שקורים ולא קרו קודם). וסימפטומים שליליים שהם ב-, הפחתה של יכולות קוגניטיביות. 

