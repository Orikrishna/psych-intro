שיעור 15  
דיברנו על שני תהליכים שבעזרתן נלמדות התנהגויות חדשות. בקלאסית נלמדות התנהגויות שנמצאות ברפרטואר של המתנהג, הן אוטומטיות ורפלקסיביות ונמצאות ממילא במתנהג. מה נלמד? ההתנהגות הקיימת אצלו הוא הפעם מתנהג לנוכח מצב חדש. לדוגמא הכלב מרייר כי ככה הוא נולד לנוכח מזון, וההתנהגות החדשה היא שהוא מרייר לנוח קיום הפעמון שזהו גירוי חדש.   
בהתניה אופרנטית נלמד הקשר בין התנהגות שמלכתחילה היא אקראית, ולכל התנהגות תמיד יש תוצאה. כאשר התוצאה מתגמלת את המתנהג, עולה ההסתברות שהוא יבצע שוב את אותה התנהגות. מה נלמד? המתנהג לומד את הקשר בין ההתנהגות שהוא מבצע לבין התוצאה שלה. ואז:

* התנהגויות שהיו אקראיות הופכות להיות יותר ויותר קבועות בגלל התוצאות שהוא מקבל מאותן התנהגויות.   
* מדובר בשני סוגי למידה של התנהגויות שלא מלוות תובנה, התובנה לא מעורבת בתהליך הזה. וכל היצורים החיים כפופים לשני סוגי הלמידה האלו.  
* בשני תהליכי הלמידה נלמד קשר, המערכת המנטלית מאוד רגישה ל-מה הולך עם מה. בקלאסית – איזה גירוי חדש הולך עם גירוי ישן? ובאופרנטית – איזו תוצאה הולכת עם איזו התנהגות? הצימוד הזה הולך עם למידה של התנהגויות.  
* בהתניה קלאסית – לא נלמדות תגובות חדשות, באופרנטית כן נלמדות תגובות חדשות. 

**היום נדבר על גישה קוגניטיבית וגישה חברתית**  
הגישה הקוגניטיבית  
גישה זו לא פוסלת את קיומם של התהליכים הביהביוריסטים, היא אומרת שחלק גדול מהלמידה של התנהגויות מתרחש כך, אבל לא כל ההתנהגויות. הגישה הביהביוריסטית טענה שכל ההתנהגויות נלמדות בצורה הזאת ואין בלעדיהם.   
הגישה הביהביוריסטית שהציגה את שתי הטענות של התניות, גירוי ותגובה, מתעלמת מתהליכים מרכזיים:

- תהליכי עיבוד מידע.  
- תפיסת היחסים בין גירויים וסיטואציות.  
- תהליכים קוגניטיביים המתווכים בין הקלט והפלט.

כשהתקדם הזמן הגישה הביהביוריסטית לא הספיקה, ואנחנו לא יכולים להסתפק בתיאור של תהליך למידה שהוא רק בין גירוי לתגובה, רק בין גירוי ותוצאה, אלא אנחנו חייבים לקחת בחשבון חלק באמצע שהוא המערכת. 

נתנה לנו 9 נקודות ולחבר קווים בניהם=\>נחזור לזה בהמשך. 

**למידת תובנה**  
אנחנו מגיעים לדבר על התהליכים שהם למידת תובנה, איזה שהוא insight. היסטורית החוקר הראשון שהתעניין בתהליכי הלמידה האלו או הבחין בכך שיש תובנות היה החוקר **וולפגנג קוהלר,** הוא השתייך לגישת הגשטלט. בתחילת המאה ה20 החל לחקור התניות ובמסגרת מחקר הלמידה באמצעות התניות הוא חשב שאמור להיות איזה שהוא הבדל בין למידת התנהגויות של חיות נמוכות או חיות גבוהות מבחינה קוגניטיבית כמו קופים. הוא יצר מצבי חידה לשימפנזים, **הוא רוצה לראות שהשימפנזה לומדת התנהגות חדשה, האם זה באמצעות קלאסית או אופרנטית, שני התהליכים היחידים שהיו מוכרים כתהליכי למידה.**

הוא שם שימפנזה בכלוב ובחוץ הניח בננה. היא הייתה מונחת בטווח רחוק מהשימפנזה, ובכלוב היו מפוזרים מקלות. הוא גילה שהשימפנזה מסתובבת וראתה שהיא לא מגיעה לאחר שהיא מוציאה את היד לבננה, ופתאום יש לה תובנה, היא לוקחת את המקל ובאמצעותו גוררת את הבננה עד לכלוב, מושיטה את היד ומגיעה לבננה. 

לסוג זה של הלמידה קוהלר קרא **תובנה** – זו התנהגות שלא נובעת מניסוי וטעייה. נדרשת כאן איזו שהיא תובנה חדשה, משהו חדש. ברגע שיש את התובנה הזו יש גם את ההתנהגות.  

ראינו גם סרטון שהקוף מציף אובייקט מסוים על ידי יריקה של מים לצינור שקוף, יונה שמעבירה קובייה מהתא שלה כדי להגיע למזון. 

אנחנו נלמד שהם רכשו תובנה אודות היחסים הרלוונטיים בין כלים, והבינו את העקרונות הארגוניים בבסיס הפתרון. מה שהתרחש הוא ארגון מחדש של השדה התפיסתי. 

חזרנו ל9 הנקודות=\> הבנו שאפשר לפתור את זה בדרך אחרת של לצאת מהקווים. מ"קיבעון" של "לא לגלוש מעבר למרובע ש9 הנקודות יוצרות" – אל יציאה מחוץ לגבולות הללו. מה שנדרש זה שינוי של התפיסה שלנו את הקובייה הזו, ברגע שאשנה את השדה התפיסתי שלי אצליח לפתור את הבעיה. 

**אנחנו מדברים על הלמידה של התנהגות חדשה בעקבות איזו שהיא הארה, תפיסה שונה את המצב.** 

עכשיו נתנו לנו 16 נקודות ורצו שנפתור באותה דרך. עכשיו כולנו עשינו שימוש *באותה תובנה* שהייתה לנו בחידה הקודמת. ההליך הזה נקרא **העברה** – יישום עקרונות נלמדים לסיטואציות חדשות. אנחנו יכולים לבצע התנהגויות חדשות כשאנחנו משנים את האופן שבו אנחנו תופסים מצב ואנחנו פתאום רואים אותו בצורה אחרת. וכשאנחנו רואים אותו בצורה אחרת אנחנו מצליחים לבצע התנהגות חדשה. ראינו שכשגילינו את האופן השונה בו אנחנו יכולים לראות את המצב, עכשיו זה מה שאנחנו עושים. אבל מה הבעיה? עכשיו למעשה אנחנו מתקבעים על הניסיון החדש... יש כאן חשיבה יצירתית, ראייה אחרת מהרגיל, יש לנו איזה שהוא אינסייט ונפל לנו אסימון כלשהו, ובו אנחנו נשתמש. 

**למידה סמויה**  
כיוון קצת אחר היא למידה שאינה באה ליידי ביטוי בהתנהגות.   
ביצעו אותה שני חוקרים בביהביוריסטים, ב1930 בארה"ב.   
ההתנהגות שהייתה אמורה להילמד היא למידת מבוך, מכניסים עכבר למבוך ורוצים ללמד אותו לצאת מנקודה מסוימת.   
ואז לקחו החוקרים שתי קבוצות של עכברים שלהם יש בדיוק את אותו המבוך. בקבוצה השנייה במשך עשרה ימים שמים לעכברים תגמול אם הם הולכים נכון את המבוך. באמצעות ההתניה האופרנטית הם לומדים את המבוך. בקבוצה הראשונה אין שום תגמול או משוב, ונותנים להם ללכת בתוך המבוך למשך אותו זמן שהולכים העכברים בקבוצה השנייה.   
ביום ה11, הקבוצה השנייה ממשיכה לקבל את התגמול שלה וללמוד את המבוך. בקבוצה הראשונה הכניסו גם תגמול לקבוצה הראשונה.   
נמדד: קצב הלמידה החל ממתן החיזוק.  
תוצאות: קצב הלמידה של קבוצה ראשונה גבוה יותר מקבוצה שנייה.  
מסקנה: בקבוצה הראשונה התרחשה למידה סמויה במשך 10 ימים.

מהי הציפיה הביהביוריסטית? קצב הלמידה אמור להיות זהה. מה שקרה בפועל \- קצב הלמידה של הקבוצה שלא תוגמלה היה גבוה יותר. כלומר הקבוצה שלא תוגמלה למדה משהו **שלא יכול להיות מוסבר באמצעות ההתניה האופרנטית, הם הסתובבו ולמדו את המרחב.** 

כלומר, הניסוי הזה הראה שיש הבנה שאנחנו לא יכולים להסתפק בתהליכים של למידת קשרים (קלאסי או אופרנטי) שאנחנו מדברים על התנהגויות חדשות, אלא אנחנו חייבים לקחת בחשבון שלחלק מההתנהגויות יש **מעורבות של המערכת המנטלית** גם אם אנחנו לא רואים איזו שהיא למידה.   
המשמעות של **להבין** היא שפתאום הדברים מסתדרים, פתאום זה נראה אחרת. זה ברגע שנופל איזה שהוא אסימון, "זה כמו זה... אה, הבנתי..".

למידה חברתית  
גישה זו לא מתנגדת לגישה הקוגניטיבית, אלא משתלבת אתה. חלק מן ההתנהגויות אינו ניתן להסבר באמצעות ההתניה הקלאסית או האופרנטית וגם לא כהתנסות ישירה ולמידה ממנה.

עד כה מדובר על התנהגות בתהליכי למידה שנובעים מהתנסות ישירה. יש מתנהג בפועל, יש סיטואציית אמת של התנהגות ויש למידה חדשה בסיטואציית האמת, גם אם זו קלאסית, אופרנטית או תובנה. Albert Bandora אומר שיש לנו למידה שלא חייבת לנבוע מהתנסות ישירה. **לא נדרשת בעבור כל למידה התנסות ישירה.** 

מה שברור לנו לחלוטין הוא שחלק גדול מהלמידה **מתאפשר באמצעות צפייה במתנהג אחר.**

**נחום תקום**  
מערך ניסויים קלאסיים שבנדורה עשה, הוא באמצעות ה**bobo doll**, הוא לקח מעין בובה גדולה כזו של נחום תקום, והוא הציב את הבובה בחדר ולחדר נכנסה חוקרת שעבדה יחד איתו, היא התחילה להרביץ לבובה. היו ילדים בחדר צפייה שצפו באשה מכה את הבובה. האישה יצאה מהחדר ובמקומה נכנסו ילדים אחרים. בחדר היו המון צעצועים לצד נחום תקום. **רוב הילדים הלכו והרביצו באותו אופן כמו האישה לנחום תקום.** זו לא הייתה התנהגות נורמטיבית של הילדים, זה היה מבחינתו איזה שהוא בסיס לתיאוריה שמדברת על **למידה של התנהגות חדשה באמצעות צפייה בהתנהגויות אחרות וחיקוי של אותן התנהגויות.** 

**MIRROR NEURONS**  
על פי מחקרים נראה שתינוקות מסוגלים לחקות התנהגויות חדשות שבהם הם צופים. החיקוי – הינו היכולת שלנו להתנהג אחרי שראינו מודל מתנהג.   
מה שמאפשר חיקוי גם אצל בני אדם ואצל תינוקות זה משהו שנקרא **MIRROR NEURONS**, נוירון שיורה הן בעת ביצוע פעילות והן בעת התבוננות על אחר המבצע פעילות זו. **חוקרים גילו שישנם נוירונים שפעילים במוחו של מתנהג כשהוא לא מבצע את ההתנהגות והוא רק צופה באחר מבצע את ההתנהגות הזו.** 

הנוירונים האלו מאפשרים לתינוקות לחקות התנהגות שהם רואים מבלי התובנה שנדרשת לחקות התנהגות של מישהו אחר. כמו פיהוק – אנחנו מפהקים בגלל נוירוני המראה האלו.   
**הנחות:**

- הנוירונים האלו נמצאים בבסיס החיקוי.   
- בסיס היכולת האמפתית מבוססת על הנוירונים האלו.   
- מאפשרים הבנת כוונות האחר.  
- העדר – קשור באוטיזם. 

למידה כזו היא **מתווכת** או **אמצעית** – להבדיל מלמידה המתרחשת עקב התנסות ישירה.

- הצפייה יכולה להיות ישירה (רואה מישהו מעתיק במבחן ואז אני מעתיקה).  
- הצפייה יכולה להיות עקיפה.

**ישנם 4 שלבים ללמידה:**

1. קשב – להפנות קשב להתנהגות המסוימת כדי שאוכל לחקות אותה.   
2. קידוד בזיכרון – למידה באמצעות חיקוי בדרך כלל לא מכוונת להתנהגות מידית, אלא רואים איזו שהיא התנהגות, מקודדים אותה בזיכרון ואז באיזו שהיא סיטואציה אנחנו משחזרים את ההתנהגות שצפינו בה.   
3. ייצור/ שיחזור ההתנהגות שנצפתה.  
4. מוטיבציה להמשך/הפסקת ההתנהגות על פי התוצאה \- מתי נמשיך לבצע את אותה התנהגות או נפסיק אותה? על פי תוצאה שנקבל. 

**אילו התנהגויות יחוקו?**  
אנחנו לא מחקים *כל* התנהגות שאנחנו רואים...

* אנחנו מחקים כאשר אנחנו חשים ביטחון ביכולת לבצע את ההתנהגות (לא נבצע תרגיל אקרובטי..)  
* ככל שהמבצע שעליו נסתכל הוא יוקרתי יותר ובעל מעמד גבוה יותר, תהיה נטייה לחקות את ההתנהגות. זו הסיבה שבפרסומות שמים לנו אנשים ידועים.   
* קיים דמיון בין המתנהג והמודל – זה נורא יפה אם נראה איך מלכת אנגליה מתנהגת אבל אין דמיון בעולם שלה לעולם שלי ולכן אין שום סיכוי שאבצע את ההתנהגות.  
* ישנה מוטיבציה, תגמולים רגשיים ואחרים, עניין בתפקיד – צריכה להיווצר לנו מוטיבציה, רצון להיות כמו אחרים כי להם הצליח. כשאנחנו צופים בהתנהגות אנחנו גם צופים בתוצאת ההתנהגות. 

   
סיימנו את הנושא של למידה: אמרנו שלמידה היא *שינוי קבוע, יחסית, בהתנהגות או בפוטנציאל ההתנהגות שמקורו בניסיון (ולא בהבשלה).* אין תשובה אחת להתנהגות, ייתכן ויהיו התנגשויות בגישות (שהביהיביוריזם טען על בלבדיות של התנהגות מסוימת). יש את שלושת הגישות העליונות שהן ביהביוריסטית (קלאסית גירוי-גירוי פבלוב כלבים, ווטסון ואלברט הקטן. אופרנטית חיזוקים, סקינר עכברים) קוגניטיבית (קוהלר, תובנה עם קוף ובננה, העברה, למידה סמויה עם עכברים) חברתית (חיקוי, נוירוני מראה, נחום תקום).  

