**שיעור 21**  
**מהו המקור?**  
חשוב לנו לדעת **למה** בן אדם חולה בכל המחלות הללו? מאיפה זה הגיע? אנחנו נדבר על התשובות שמדבר המודל הביולוגי, התשובות שנותן פרויד וממשיכי דרכו כהסברים הפסיכודינמיים, ההסברים של המודל ההתנהגותי ושל המודל הקוגניטיבי. כל אחד מהם מניב שיטת טיפול שונה לחלוטין. 

הפרעת הדיכאון על פי ה- DSM

1) חמשה לפחות מהבאים המתקיימים במשך שבועיים מהווים שינוי מתפקוד קודם, לפחות אחד חייב להיות מצב רוח מדוכא או חוסר הנאה (חייב להיות 1 או 2).    
1. מצב רוח מדוכא כל היום, כמעט כל היום, או מדיווח אישי או מתצפית עליו.  
2. אנהדוניה / חוסר הנאה – חוסר יכולת ליהנות משום דבר. כלום לא גורם להנאה.  
3. אובדן משקל.  
4. בעיות שינה.  
5. אגיטציה.  
6. עייפות.  
7. תחושות חוסר ערך או אשמה.  
8. קשיי ריכוז וקושי בקבלת החלטות.  
9. מחשבות על מוות או מחשבות אובדניות.

2) הסימפטומים יוצרים סבל משמעותי או ליקוי בתפקוד החברתי התעסוקתי או אחר.  
3) הסימפטומים אינם תוצאה של שימוש בחומר או של מצב רפואי.  
4) הסימפטומים אינם מוסברים על ידי הפרעות אחרות.  
5) מעולם לא התקיימה אפיזודה מאנית כי אז זה קשור למחלה אחרת. 

אחד הדברים הקשים למי שעומד מול חולי דיכאון הוא שאנשים בריאים יודעים שלכולם היו רגעים של דכאון או ימים של דיכאון. התמצית של הדיכאון זה דבר שמוכר לנו. כשיש הפרעות אחרות לדוגמא אנחנו לא נבין איך זה מרגיש להיות בסכיזופרניה. ולכן יש קושי להבין איך חיים אנשים עם דיכאון, אנחנו רוצים להגיד להם "גם אני יודעת מה זה דיכאון, אתה תעבור את זה, תאסוף את עצמך..". קראנו קטעים מהספר חשכה נראית של ווילאם סטיירון שהיה חולה בדיכאון, חשוב לזכור שזו מחלה התקפית שמגיעה והולכת, הוא כתב את הספר על אפיזודה דיכאונית שהייתה לו כשהוא הוזמן לפריז לקבל פרס בצרפת. 

סוגי סימפטומים:

1. **קוגניטיביים** – בולטים מאוד, רואים את זה אצל כל חולי הדיכאון. מתבטא ב: מחשבות שליליות (אותם יש אצל כולם) ומחשבות אובדניות שהן מעין תחושות או מחשבות אמתיות. הערכה עצמית נמוכה, בעיות ריכוז זיכרון וקשב, הססנות (מהמקום שבו שום דבר לא באמת חשוב) במקרים קיצוניים איבוד שיפוט המציאות – פסיכוזה (בו אדם לא מחובר למציאות).   
2. **אמוציונליים** – החולה הדיכאוני סובל מכל ההיבטים הרגשיים של עצבות מאוד גדולה, ייאוש, חרדה (מאוד לא חיה, סטטית), פסימיות (שום דבר לא גורם להנאה ולא משמח).   
3. **פיזיים** – בעיות אכילה (או אנשים שאוכלים הרבה או אנשים שלא אוכלים בכלל), בעיות שינה, חוסר אנרגיה.   
4. **ומוטיבציוניים** – פסיביות מוחלטת. 

כל המאפיינים הללו נורא אינדיבידואליים אבל אצל חולי דיכאון הכל ישנו, בעוצמות משתנות. 

סוג אחר של דיכאון נקרא דיסתימיה Dystiymia  
היא שונה מדיכאון בשני מובנים: 

1. היא לא מחלה התקפית, היא קיימת כל הזמן. זה מצב שאם ניקח את כל הסימפטומים של חולי דיכאון ונעמעם אותם, אז האדם יוגדר כחולה.   
2. אי אפשר שלא לראות שבן אדם בדיכאון, אבל אנחנו לא יכולים לראות אדם שלא חולה בדיסתימיה. אנחנו יכולים להגיד שחבר שלנו "הוא כזה...." כמשהו שמעיד על האישיות שלו, אנחנו הרבה פעמים לא נדע שהוא חולה בדיסתימיה. 

הפרעה דו-קוטבית bi-polar disorder על פי ה- DSM  
**מהלך גלי דו-קוטבי עם חילופים בין גל מאני לגל דיכאוני.**   
זהו עולם אחר בהמון מובנים, גם במקור המחלה כי הבסיס הוא אחר לגמרי \- זו מחלה מאוד מאוד קשה שבאה לידי ביטוי בתקופות מתחלפות, שיכולות להיות ארוכות או קצרות. אדם עובר בין תקופות של דיכאון לבין תקופות של מאניה. התקף מאני יכול לבוא אחרי דיכאון או אחרי תקופה ארוכה, או אחד אחרי השני.   
גל מאני (הפרעה דו קוטבית) בא לידי ביטוי בסימפטומים הבאים:

1. **קוגניטיביים** – אופטימיות יתר, ערך עצמי מוגזם, מחשבות גדולות, איבוד שיפוט המציאות לגבי מחשבות השווא של גדלות, מעוף מחשבות אסוציאטיבי, קשב מופרע.   
2. **אמוציונאליים** – אופוריה, התלהבות בהתחלה ואז מתחלף לתנודות לכיוון זעם ותוקפנות.   
3. **פיזיים** – ירידה בתיאבון, ירידה בצורות בשינה, עליה בדחף ובפעילות המינית.   
4. **מוטיבציוניים** – אנרגיה מוגברת, לא קיימת תחושת עייפות, פעלתנות יתר. 

אחת הבעיות הגדולות היא שחלק גדול מהמטופלים לא דווקא מגיעים לעוצמות כל כך גבוהות, לעיתים המצב של מאניה קטנה (היפו-מאניה) הוא דווקא טוב. תקופה שבה אנחנו נורא אופטימיים ומאמינים בעצמנו, בעשיה גדולה, יצירתיים, וכל זה לא בהגזמה.   
**חלק מהמטופלים לא מוכנים לקבל טיפול בכדי לא לוותר על התקופה הזו.** 

**יש הפרדה מאוד חדה בין דיכאון להפרדה דו קוטבית. יודעים שמדובר בתופעות אחרות בעיקר בגלל שהתרופות שטובות לאחד הן ממש הרסניות לשני.** 

תפוצת הפרעות מצב הרוח:

* דיכאון עמוק – 17 אחוז מהנשאלים בארה"ב דיווחו לפחות אפיזודה אחת של דיכאון עמוק  
* הפרעה דו קוטבית – פחות מ1 אחוז מהאוכלוסייה. 

