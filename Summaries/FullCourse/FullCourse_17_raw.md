**שיעור 17**

למדנו שיש הרבה מתחת למודע, רוב מה שהופך אותנו למה שאנחנו, או גורם למצוקות שלנו, נמצא מחוץ לרמה המודעת. ההבנה העקרונית ששחרור מסימפטומים יבוא באמצעות שחרור חומרים שגורמים לסימפטומים ונמצאים ברמה הלא מודעת. פרויד היה הראשון שמציע טיפול נפשי לבעיה נפשית. הבעיה והסיבה היא בעיה נפשית, הביטוי שלה הוא פיזיולוגי במידה רבה (כמו תופעות ההיסטריה בעבר). 

נקודת המפתח שנראית לנו מובנת מאליה, שדברים שקרו בילדות משפיעים עלינו, ושאנחנו לא מודעים בהכרח למה שקרה לנו בילדות, הבסיס שלהם הוא בתיאוריה של פרויד. המובן מאליו הזה לא היה קיים לפני תקופתו. 

פרויד מציג תיאוריה על הנפש האנושית כשרוב הדברים נמצאים בלא מודע – זיכרונות, משאלות, מוטיבציות ועוד. או שמלכתחילה הם היו שם בלא מודע, או שהיו במודע בתחילה והודחקו ונכנסו ללא מודע.

**העלאה מהלא מודע למודע**  
ישנם מנגנוני הדחקה רבים אשר עוצרים מאותם דברים לעלות למעלה מהלא מודע למודע. בשביל לפתור אדם ממצוקתו צריך לשחרר חומרים מהלא מודע, ויש לנו את אותו "מכסה" שלא מאפשר לחומרים האלו לעלות למודע... 

* **פליטת פה \-** זה בדיוק מה שפרויד אומר שלרגע יצא החוצה דבר מה מהלא מודע למודע. למדנו שלא סתם אדם לא מסוגל לבלוע, או לא סתם אדם לא מסוגל להזיז את יד ימין\! ולכן  הסימפטומים הם שוב רמז, איזה שהוא שער ששולח אותנו לאיזה שהוא כיוון של חומרים שנמצאים שם בלא מודע. 

* **סימפטומים נוירוטיים** \- אותו לא מודע הוא ערב רב של תכנים הנמצאים בצורתם הגולמית כמו שהם נכנסו לשם, כמו שילד בן 3 תופס תחושת אשמה או פחד, ככה זה נכנס לשם. אין התאמה להבנה של אדם מבוגר או להתאמה של המציאות. הם הבסיס למצוקות ולסימפטומים הפיזיולוגיים.   
  הריפוי יבוא באמצעות העלאה של חומרים מתוך הלא מודע אל המודע. 

* **אסוציאציות חופשיות\-** הגישה לחומרים בלא מודע הם באמצעות אסוציאציות חופשיות. זו הייתה שיטת הטיפול שדבק בה פרויד. פרויד טוען שבסיטואציה בה האדם לא יהיה כפוף לאיזו שהיא קביעות במחשבה, הוא יזרום עם האסוציאציות, וזה יביא אותו מההימצאות מהמודע ללא מודע ושם ימצא את הבעיות. כך הוא יהיה משוחרר להגיד כל מה שבדעתו, והמטפל יעודד את המטופל לרוץ הלאה עם האסוציאציות.   
  פרויד זנח את ההיפנוזה כי הוא ראה חומרים שנמצאים מחוץ למודעות שלנו ואין לנו רגש אליהם כי יש להם מנגנוני הגנה שלא מאפשרים לחומר לצאת החוצה. יש חסימה מאוד גדולה אותה פרויד רוצה לעבור ולראות איפה האדם נתקע, וסביב המקום הזה לשקוע לתוך התהליך של אסוציאציות חופשיות.  
  הריפוי \- יבוא באמצעות שחרור, שהוא כבר לא רק אמירה אלא באמת מדובר על זה. המטופל מדבר ונזכר והמטפל עוזר לו לבנות את הסיטואציה, האסוציאציות, את הקשר האפשרי בין הסיפור לסימפטום. וכאן יש את הריפוי, זו המשמעות של הריפוי.   
    
* **פשר חלומות \-** פרויד קרא לחלומות דרך המלך ללא מודע. פרויד טוען שהחלום הוא היצירה של החולם, וזה בעצם השחרור, האופן שבור מתאפשר לחומר מסוים בלא מודע להיות קצת משוחרר מסיר הלחץ הזה שבחיים האמתיים. הרי התת מודע הוא רחש גועש ורועש וקונפליקטים רבים של חרדות בעוצמות גדולות, כי הכול נכנס לשם בעוצמה המקורית. זה מוכרח לצאת למרות ה"מכסה" הנוראי של ההדחקות... ובלילה כשהאדם ישן, המכסה הזה קצת רופף ומנגנוני ההגנה קצת פחות יעילים. ובחלום מתאפשר לחומרים מתוך התת מודע להגיע החוצה.  
  החלום זו עבודה הסוואה שנעשית על החומר שמשתחרר מהתת מודע, כלומר החלום עושה הקטנה כלשהי, שנקבל את התוצר כשהוא פחות מאיים ופחות דרמטי מכפי שהוא במקור. ההצפנה (הקטנה) היא אישית.  
  הריפוי \- עבודתו של המטפל היא לפצח את ההצפנה של סיפור החלום. הוא עושה את זה שוב באמצעות הטכניקה של אסוציאציות חופשיות. לחשוף את המקור ולחשוף את האסוציאציות מהקידוד של המטופל וזאת רק באמצעות האסוציאציות האישיות של המטופל, "מה זה בשבילך", זה מתוך הטענה שהטיפול הוא אישי. 

כל החומרים האלו הם השיטה להגיע לא מודע, ואלו הם הפתרונות והטיפול.  
גם בטיפול של פליטות פה וגם בטיפול של סימפטומים נוירוטיים הטיפול יעשה באסוציאציות חופשיות, מה עולה כשאמרת כך או אחרת.

**המודע**   
רגשות, מחשבות, זיכרונות המושגים בהישג יד. התהליכים המשניים הם חוקי המציאות, אנחנו כפופים לחוקי מקום וזמן. 

**הקרוב למודע**   
תכנים שאינם מודעים ברגע נתון, גישה – רצון או אסוציאציות, אין בעיה להגיע אליהם.

**המודל הסטרוקטוראלי**  
פרויד המשיך לחקור במובן הפילוסופי את התיאוריות שלו, להתנסות איתם מול המטופלות ולעשות התאמות בין התיאוריה לבין מה שהוא רואה במציאות.   
פרויד הגיע להחלטה שהמודל הטופוגרפי לא מציג את כל התהליכים, זה לא מספיק. 40 שנה מאוחר יותר הוא הציע את המודל הזה, המודל הסטרוקטוראלי – המבני.   
פרויד טען שישנם מבנים של הנפש, יש רמות תקפות של המודעות, אבל הנפש שלנו היא לא דבר אחיד אלא יש בה שלושה מבנים:

1. האיד (הסתמי):  
- המבנה המולד \- אנחנו נולדים עם כל המבנים הפיזיולוגיים שלנו אבל גם עם מבנה נפשי.  
- מאגר אנרגיה נפשית – כל תהליך דורש אנרגיה, יש תהליכים נפשיים והם צורכים אנרגיה.   
- אינסטינקטים ודחפים – אנחנו נולדים איתם והם מולדים, הם קשורים לחיים עצמם כמו הצורך באוכל ובאוויר, גם בדחפים מיניים ודחפים אלימים.  
- פועל: עקרון העונג – מה שמפעיל את המבנה הנפשי הזה הוא עקרון העונג. פרויד מתאר תינוק שנולד לעולם ושיש לו מערך של דחפים ואינסטינקטים, והמבנה הנפשי שיש לו חייב סיפוק. לא יהיה שקט עד שדחף מסוים שהתעורר ברגע מסוים, יבוא לסיפוקו. כל הדחפים יכולים להתממש רק בזכות העולם בחוץ, לכן מתוך האיד מתפתח מבנה נפשי חדש.   
2. האגו:   
- האגו המתפתח מתוך האיד כדי לספק את הצרכים של האיד בהתחשב במצב המציאותי פיזיקלי שם בחוץ. נאמר שהתינוק לא יירגע עד שהצורך שלו לא יסופק, והוא מצמיח מבנה נפשי שמאפשר לו לתווך בין המציאות שם בחוץ לבין הצרכים שלו. התינוק מפתח יכולת לדחות במקצת את הסיפוק, להמתין מעט זמן.   
- החלפת עקרון העונג בעקרון המציאות – אנחנו מתחילים להיות מסוגלים לקחת בחשבון את המציאות, לא מוותרים על סיפוק הצרכים אבל תוך התחשבות במציאות.   
3. הסופר-אגו:  
   התינוק מתפתח במשפחה מסוימת ובתנאים מסוימים, וגם הם מציאות שמכתיבה את האפשרות לסיפוק הצרכים שלו.   
- נוצר מדרישות ההורים והסביבה – הורים מציבים גבולות של מה מותק ומה אסור, הם מייצגים את התרבות שבה הילד הזה גדל, וגם בתרבות הזו מה שרלוונטי זה מה מותר, מה אסור, מה מקובל ומה לא מקובל. הכל זה סביב האינסטינקטים, הצרכים, המשאלות, הרגשות... 

  ההורים מייצגים גם אידיאל, מה אתה אמור להיות. "אתה חייב להיות ילד טוב, מהנדס.. רופא.." יש את מערך האידיאלים והציפיות של ההורים מהילד. ואז, בגלל הייסורים והחוקים האלו ובמקביל האידיאלים האלו מתפתח המבנה השלישי של הנפש שנקרא הסופר אגו. "נו נו נו, זה לא טוב וזה אסור, אתה צריך להיות ככה או אחרת". 

- חלק מהאגו  
- מייצב את האידיאל השואף לשלמות, תובעני, נוקשה.

**בסופו של דבר הנפש היא השלישיה הזו** – איד, (כמו השטן, רק רוצה ואין לו גבולות), האגו (משרת את האיד), ומהצד השני את הסופר אגו (כמו מלאך שאומר לו מה הוא צריך להיות לטובה).  
האגו מתרוצץ בין הצרכים של האיד, לצרכים של המציאות, לסופר אגו, וצריך איך שהוא לתפקד בתוך המערכת \!  
**הערך החשוב ביותר – צריך להימנע מבושה, להימנע מחרדה.** זה היעד הכי חשוב. כי הסופר אגו לא נותן לנו מנוחה, אנחנו לא מסוגלים לא להתחשב בסופר אגו, הוא תמיד בתוכנו ומכתיב את חיינו.. האגו נותן לנו להשיג מה שאנחנו רוצים מבלי להיכנס למצבים של בושה וחרדה מאוד גדולה, הוא המגשר בין שתי קצוות של האיד והסופר אגו שהם מנוגדים זה לזה. אם זה לא יקרה נהיה בחרדה ובבושה גדולה וזו בעיה מאוד גדולה. ואז מה שיקרה זה שהאגו יצמיח לנו מנגנוני הגנה להתמודדות עם כל אלו.   
בגיל מאוחר אנחנו רואים את ההפנמה הזו של האיסורים של ההורים... ככל שילד מתבגר, ההורה פיזי כבר לא צריך להימצא בסביבתו כדי שיהיה לו את השוטר הפנימי שיאסור עליו לעשות דברים. 

**פרויד מניח את המודל הטופוגראפי על המודל הסטרוקטוראלי.** האיד נמצא כולו בלא מודע, הסופר אגו נמצא בלא מודע ברובו ומעט בקרוב למודע, והאגו נמצא מעט בלא מודע, מעט בקרוב למודע ומעט במודע. 

**מנגנוני הגנה**  
כהגנה מפני דחפי האיד, ומפני לחצי הסופר אגו.   
ה**אגו** מפתח מנגנונים שיעזרו לנו לא להיות בבושה, חרדה ועוד.  
עקרונות פעולה: 

* כל מנגנוני ההגנה פועלים ברמה לא מודעת – שהרי אם היו במודע, הוא לא היה מגן על דבר בלא מודע.  
* מסלפים את המציאות בדרך כלשהי – זהו האופן בו הם מגנים על המציאות, כל מנגנון באופן שונה.   
* פעילותם צורכת אנרגיה נפשית (מתוך האנרגיה הזמינה). 

אנחנו יכולים ללמוד משהו שהוא חשוב לבריאות נפשית, מנגנוני הגנה הם אכן מגנים ומזל שיש אותם. אבל, כשיהיו לנו יותר מידי מנגנוני הגנה שיופעלו על ידי האגו, זה יגיד שאולי המציאות שלנו מסולפת **יותר מידי**, ועל פי ההגדרה של פרויד כבר **לא תישאר לנו אנרגיה לפעילות נפשית בריאה.** כל הפעילות תהיה מושקעת רק למנגנוני הגנה וזה לא יביא לנו תועלת. 

**פרויד – סיכום**  
פרויד בעיקר דיבר על מנגנון ה**הדחקה** שהזכרנו אותו רבות.   
ביתו אן פרויד המשיכה את דרכו, ואם הוא התעסק באיד, אן פרויד עסקה בנושא מנגנוני ההגנה נפרדים באגו. 

התיאוריה הפסיכו אנליטית:

1. תיאוריה פסיכולוגית ראשונה.  
2. שיטת טיפול.  
3. תיאוריה התפתחותית (בספר – אוראלי-פה:1-0, אנאלי-פי הטבעת:3-2, פאלי- אברי מין:4-5 ותסביך אדיפוס, חביון-אין:6-12, גניטאלי- אברי מין:12-18). 

כפי שראינו הוא מציג שלושה מודלים משלימים:

1. המודל הטופוגרפי.  
2. המודל הסטרוקטוראלי.  
3. המודל ההתפתחותי.

זו גישה מאוד דטרמיניסטית: אין מקריות. אם נחשוב עד כמה חופש יש לאדם, נראה שאין לו כל כך החלטיות גדולה. עיקר ההתפתחות הוא **בחמשת השנים הראשונות של האדם**, לאדם אין שום שליטה בחייו במובן הזה שאין לנו שליטה על מי אנחנו. **כי אנחנו תוצר של הסביבה שבה גדלנו.** 

