**המשך – שיעור 5** 

את השיעור האחרון סיימנו בהבנה של אחת המשמעויות במצבים שבהם מתנהל הקשב, דיברנו על חרדת בחינות והמאפיין שבו האגו שלנו נמצא במבחן. שם אנחנו תופסים את המצב כמאיים, ואז תגובתנו היא תגובת חרדה – פייט אור פלייט, ואחד ממאפייניה הוא ירידה בכמות הקשב לשם ביצוע המטלה. חלק מהבעיה הוא שחלק מהתופעות והסימפטומים שמתעוררים הם מעלים גם הם חרדה, ואם יש לנו דפיקות לב ואנחנו ומזיעים או מסובבת הבטן – גם זה מכניס אותנו לחרדה ואז יש לנו את כל המחשבות שעולות לנו כמו "הלך עליי" ואנחנו נכנסים לעוד יותר חרדה. ולא רק זה, גם חסר לנו קשב והכמות אשר נמצאת בקשב היא קטנה, מעט הקשב הזה מופנה לכל הדברים שמקשים עלינו עוד יותר. איך פתרנו זאת? לעשות את ההפך, להבין שהחרדה נובעת מהתפיסה שלנו את המצב ולא מהמצב עצמו. ככל שאפשר לשנות את התפיסה, זה לשאול את עצמי – מה הכי גרוע שיכול להיות? ולעשות טוב את ההבחנה בין "לא טוב" לבין "קטסטרופה". יש צורך לטפל בסימפטומים הגופניים, לקחת נשימה עמוקה, לשתות, לאכול ולחזור לעצמנו, ככל שנעשה זאת כך נרגע יותר ונתחיל מחדש. 

**בחזרה למודל של קהנמן: "מודל קיבולת של קשב", אנחנו מפנים את הקשב שלנו בשלושה מצבים:**

1. ישנם מצבים סביבתיים שמושכים את הקשב.  
2. בנטיות קימות – לאנשים יש העדפות אפריוריות, באופן טבעי הקשב שלהם הולך לתחום כזה או אחר.  
3. בכוונות רגעיות \- שבאותו רגע האדם מחליט להפנות את הקשב אליו. 

נדבר על סיטואציה **בה אנשים מבצעים שתי מטלות או יותר במקביל אשר צורכת קשב**.   
ללא יוצא מהכלל כאשר בני אדם מבצעים בו זמנית יותר ממטלה אחת, כשכל אחת מהמטלות צורכת קשב, הביצוע לא יהיה מיטבי. כאשר יש לנו את מלוא הקשב למטלה אחת, אנחנו מפספסים את הקשב למטלה השנייה. אין ספק שהביצוע הוא פחות ממיטבי בשתי הפעולות כאשר שתיהן צריכות תשומת לב מלאה אבל לא מקבלות אותה. 

**יש דברים שקל יותר לבצע ביחד, ויש גם שלא**, לדוגמא לרקוד ולשמוע מוזיקה זה קל יותר, אך קריאת ספר ותכנון יום המחר זה קשה יותר. אם היינו מאפיינים מה קל לעשות ביחד או מה שקשה לעשות ביחד, היינו אומרים שזה משהו שתלוי בסוג הפעילות הנדרשת. **אנחנו לא יכולים לבצע פעילויות יחד לדברים אשר מבקשים את אותו סוג הפעילות** – לדוג' כאשר בשניהם צריך חשיבה. ככל שמדובר בשני **תחומים אחרים** כמו חשיבה ופעילות מוטורית, אז זה יהיה לנו יותר קל לשלב בהם. 

**איך אנחנו יכולים בכל זאת לשפר ביצוע של מטלות בו זמניות?**  
על ידי **אימון\!**   
אימון מאפשר לנו לפנות קשב, מאפשר לנו ביצוע טוב יותר של אחת המטלות. למה?

1. אימון מאפשר לנו לרכוש אסטרטגיה נכונה יותר. ככל שנחזור שוב ושוב על אותה פעולה, אנחנו מוצאים את הדרך הנכונה יותר לביצועה.  
2. אוטומטיות: פוחת השימוש במשאבי קשב. באמצעות אימון, פעולות הופכות להיות לאוטומטיות, כמו הליכה (לא בכל פעילות). יש הרבה פעילויות שאנחנו מבצעים אותן שוב ושוב והן לא הופכות להיות אוטומטיות. אם ננסה לחשוב אילו פעולות הופכות אצלנו לאוטו', נראה איך פתאום אנחנו חושבים על משהו אחר, זהו סימן שהפעולה היא אוטומטית מפני **שחשיבה היא לא אוטומטית** – אנחנו מודעים למחשבות ואנחנו מפנים אליהם קשב. 

**מאפייני תהליכים אוטומטיים**

- הם מהירים – תהליך שכאשר הוא יצא לדרך, הוא מתבצע עד תומו. במובן הזה התהליכים האוטומטיים מתרחשים.  
- אינם צורכים קשב ולפיכך מותירים משאבים לתהליכים המקבילים.  
- לא מודעים – יכול להיות שאני מבצעת פעולה אוטומטית, אבל אני לא צריכה את המודעות להמשיך ולבצע.   
- בלתי נמנעים – אם יש משהו שמפעיל את ההתנהגות (גירוי כלשה) הוא פשוט יתרחש. לדוגמא אם נשב ליד הטלוויזיה ישר ניקח את היד לאזור ה"נשנושים". 

**מולטיטאסקינג**	  
כאשר אנחנו שואלים את עצמינו מהי האיכות של מולטיטאסקינג? תמיד יש מחיר על האיכות, יכול להיות שזה חוסך זמן, אבל תמיד קיים מחיר. 

* נקודה למחשבה – האם נשים באמת יכולות לחלק קשב בצורה טובה יותר? יש אמונה שכך, אבל יש הסברים אבולוציוניים שגברים היו ציידים ואלו שהצליחו הם אלו שהייתה להם היכולת למקד את הקשב שלהם ואז הם הצליחו לצוד. נשים היו לקטות ושרדו טוב יותר כאשר הן פיזרו את הקשב גם לילדים וגם בבית (זה אמנם לא מוכיח את עצמו במעבדה). 

**מיהו השורד? לא החזק, אלא המתאים.**   
אנחנו יודעים שתכונות עוברות מדור לדור, ומדור לדור יש מוטציות שמתרחשות באופן טבעי, מה שאומר שצאצאים הם נשאי התכונות של ההורים, אבל אף צאצא לא זהה במאה אחוז להורים שלו. יש לנו מצד אחד סביבה שמשתנה לאורך פרקי זמן ארוכים, אקלים משתנים, וכך הדורות של הצאצאים שנולדים מותאמים לסביבה, יכולת ההישרדות שלהם והיכולת להוליד את הדורות הבאים מותאמים לסביבה, אבל הסביבות משתנות. ואז דור מסוים של איזה שהוא בעל חיים כבר קצת פחות מותאם לסביבה המשתנה, אבל לדור הזה יהיו צאצאים שהמוטציה שלהם תאפשר להם להתמודד טוב יותר עם הסביבה המשתנה. כלומר אותם יצורים שכבר לא מתאימים לסביבה המשתנה לאט נכחדים, ויישארו אותם פרטים שכן מתאימים לסביבה המשתנה. כך בעצם מתחוללת לה האבולוציה כאשר המתאים ביותר שורד. 

**הנושא השני**   
**תפיסה – מתחום הפסיכולוגיה הקוגניטיבית**  
**כל אדם, מלבד הוא עצמו – זה העולם שם בחוץ.**   
**השאלה ששואל תחום התפיסה היא: "איך העולם ששם בחוץ מגיע לכל אחד ואחד מאתנו?"**   
**כאשר יש את המודל הקוגניטיבי של הכנסת המידע מבחוץ (הקשב) אשר מהווה מסננת או מאפשר הכנסת חלק מהפריטים לתוך המערכת \=\> נשאלת השאלה מה קורה עם הפריטים האלו לאחר מכן? זו התחנה הבאה שעליה נדבר, שלב עיבוד המידע.** 

נתחיל לדבר על תהליכי תפיסה (נציין שתהליכי עיבוד המידע שמתחילים לפעול ברגע שיש קלט שנופל על המערכת, יש בשלב הראשוני תהליכי חישה שהם מאוד ראשוניים, ולאחר מכן מתחילים התהליכים המורכבים יותר הנקראים תהליכי תפיסה. תהליכי חישה \- הם תהליכי העיבוד הראשונים אשר נופלים על המערכת, אבל תהליכי העיבוד מתמשכים ואליהם נתייחס ונקרא להם תהליכי תפיסה).   
**חישה** – רמת עיבוד בלתי אמצעית פשוטה יחסית של המידע מהסביבה.  
**תפיסה** – ארגון התחושות הבסיסיות ורמות עיבוד מורכבות יותר לכדי מתן משמעות לגירוי הנתפס.   
מה שאנחנו מדברים עליו זה על החוויה המאוד פשטנית ומובנת מאליה, אנחנו מבינים שיש בקבוק עם מים. אבל מסתבר שזה לא כל כך פשוט, מה הם התהליכים שמאפשרים לנו לדעת שהדבר הספציפי הוא בקבוק?

הסיפור של מערכת התפיסה מתחיל בעובדה שכשאנחנו מדברים על כל דבר שהוא לא אנחנו – העולם שם בחוץ – הוא מאוד עמוס, מורכב, ולנו יש את אברי החישה שרק הם ורק באמצעותם אנחנו יכולים להכניס חלק מהפרטים לתוך המערכת שלנו.   
אין דרך אחרת להכניס דברים מהעולם לתוך המערכת שלנו מלבד אברי החישה.   
אברי החישה קולטים מידע באופן אוטומטי, אנחנו *לא צריכים להפעיל* את העין בכדי שיפלו עליה גירויים והם יכנסו.   
כל אובייקט שנמצא בחוץ נקלט על ידי מערכת הראיה באמצעות העניים. *איך?* **גלי אור נכנסים דרך האישון, על הרשתית יש קולטנים וגלי האור שמגיעים מעצם מסוים נופלים באופן מקביל ומתקבלים ברשתית.**   
הדבר הזה יהפוך רלוונטי ביותר לתהליכי תפיסה.  

**מה רואה העין? מה אנחנו רואים?**   
כשאנחנו מגיעים למצב מסוים שהעין רואה ונופלים עליה גלי אור מאובייקטים בחוץ, הם מתיישבים על הרשתית בעין. ובכן, האם מה שהעין רואה זה זהה למה שאני רואה? **לא.**   
**למה זה לא זהה?** אפשר לדמות ולעשות אנלוגיה למה שהעין רואה, למכונת צילום.   
יש אובייקט אשר מצולם ויוצא על דף שטוח. כמו שהעולם שבחוץ נראה בעין בדו ממד, כמו במכונת צילום. העין שלנו רואה בדו ממד היא בדיוק כמו מכונת הצילום. 

**ובכן, העין רואה בדו ממד, אבל אנחנו רואים בתלת ממד. איך זה קורה?** נדרש תהליך של עיבוד אשר ימיר את התמונה הדו ממדית לראייה תלת ממדית שהיא הראייה שלנו. הרשתית היא כאמור שדה של קולטנים כאשר כל קולטן שנופל עליו גל אור מסוים, מניב נקודה מסוימת, העין רואה פיקסלים שונים – נקודות רבות, ואנחנו רואים תמונה מסוימת.   
העולם ששם בחוץ הוא כל הזמן בתנועה, כך גם אנחנו. אם נעשה הקבלה של רשתית למכונת צילום, זה אומר שמה שיש שם בחוץ ונופל לי על העיניים, היה אמור להיות "מרוח" לגמרי כמו שאם הייתי מזיזה את מה שהייתי רוצה לצלם במכונה.   
יש כל הזמן תנועה שם בחוץ במובן הזה שאנחנו עדיין נראה מלבן של דלת באותו גודל למרות שהעין בכלל רואה טרפז. 

* מה שאנחנו מבינים כאן היא שהמערכת התפיסתית צריכה להפוך חלקי פיקסלים \=\> **מאובייקט דו ממד לתלת ממד** \=\> המערכת שלנו צריכה **"לנטרל" את התנועה** בכדי שנחיה בעולם יציב \=\> בסופו של דבר צריך להיות איזה שהוא שלב בתהליך שגם יספק לי את **האינפורמציה** שהדבר הזה הוא "בקבוק", "כלב", "דלת". 

**כל תהליכי העיבוד האלו הם אותם תהליכים שאותם אנחנו מגדירים כתהליכי תפיסה. ברובם הם מצליחים וקורים טוב, אבל לפעמים יש תקלה (כמו בעיבוד של מחשב).**   
ואז מה שיקרה לנו הם עיוותי תפיסה כמו אשליות אופטיות. 

**לכן במידה רבה אנחנו יכולים להתייחס למערכת התפיסה ולהגיד שהיא מבצעת את הניחוש הטוב ביותר עבורנו.** 

איך מתקבלת התמונה במוח?  
עד כמה מה שיש שם בחוץ זהה למה שיש בסופו של דבר בחוויית הראיה הפנימית? 

תהליך התפיסה מתמודד עם כמה שאלות מרכזיות, השאלה הראשונה שמערכת התפיסה שואלת זה איפה יש בכלל אובייקט? 

**השאלות איתן מתמודד תהליך התפיסה: (להסתכל על התמונות במצגת)**

1) **איפה זה? (היכן האובייקט)** העין רואה פיקסלים ואנחנו רואים אובייקטים, אז בשלב הראשון כאשר נופלים פיקסלים, המערכת שואלת איפה יש אובייקט. העין רוצה לחלץ את האובייקט מהתמונה (כמו התמונה עם הכלב הדלמטי במצגת). זו תופעה שקורית כל הזמן, במהירות רבה.   
   בכדי לזהות אם יש אובייקט יש:  
* **להפרידו מהרקע.** (איפה הכלב ברקע?) אם נדבר על תמונת ה"the" במצגת, המערכת באופן אוטומטי התמקדה בשחורים שנתפסו כאובייקט בעוד הלבן נתפס כרקע ואז לדברים השחורים אין משמעות. אנחנו למעשה רוצים לראות מה גדול יותר ומה קטן יותר בתמונה, כך אנחנו נעשה "ברירות מחדל" ונסתכל על הדבר שבולט לנו ביותר. כל מה שלא מוגדר יהיה הרקע, והשאר יהיה מה שחשוב. 

* **לקבץ את חלקיו לאובייקט.** (מה שייך לכלב ברקע) על בסיס הרקע יש הרבה אובייקטים, השאלה היא איך המערכת יודעת לקבץ ביחד את כל הנקודות השחורות שהפכו אותן לכלב הדלמטי? על המערכת נופלים "קווים" רבים, יש משהו במערך של הקווים אשר לא מייצר את הקווים לכדי אובייקט, אבל משהו במערך כופה על המערכת התפיסתית שלנו לראות אובייקט. אנחנו ננסה לזהות מה גורם למערכת לתפוס אובייקטים נפרדים ולקבצם לעוד אובייקט. או כמו שאנחנו רואים וחושבים שישנו קו אחד ולא שלושה קווים מופרדים מאחורי הפס הירוק. יש לנו מערכת שפועלת באופן אוטומטי עם ברירות המחדל שלה, היא יודעת לקבץ עבורנו לאובייקט על בסיס איזה שהם **חוקים וכללים מסוימים (חוקי הקיבוץ):**  
- חוק הקרבה \- המערכת התפיסתית מספקת לנו תפיסה שמה שקרוב הולך ביחד, והוא מופרד ממה שרחוק.   
- חוק הדמיון – דברים דומים שייכים לאותו אובייקט, והם מופרדים ממה שלא דומה.   
- חוק ההמשכיות הטובה – שני קווים מפותלים ולא ארבעה לדוגמא. משמש גם כבסיס להסוואה בטבע או לא בטבע.   
- חוק הסגירות – רואים ריבוע איפה שלא באמת קיים ריבוע רק בגלל הקווים המתארים אותו כביכול.   
- קיימת גם העדפה למוכר – ברגע שהמערכת התפיסתית בנתה לנו את מה שהיא רואה, היא לא יודעת ללכת אחורנית, כמו בתמונה עם הפרצופים. 

  אנחנו נוטים לחבר אובייקטים המופיעים בקרבה פיקסלית. 

**חוקי הקיבוץ אוגדו על ידיד תיאוריית הגשטלט**  
השלם הוא יותר מסך חלקיו – יש משמעות מעבר לפרטים כפי שהם בנטו.  
גישה אשר הוקמה בשנות ה30 בגרמניה, כאשר רוב חוקריו היהודים הצליחו להתפזר ולהגיע לאנגליה.   
ניתן לומר שהשלם קודם לתפיסת חלקיו, יש לנו תפיסה מקדמית שמחברת לנו ביחד.  
**התפיסה הינה פירוש**, והתודעה משליכה את **חוקי הארגון** שלה על כל קלט חושי.   
