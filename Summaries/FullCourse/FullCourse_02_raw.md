**שיעור 2**

**מה הוא טבע האדם?**  
כשאנחנו מדברים על פסיכולוגיה אנחנו מדברים על איך אדם פועל, למה הוא פועל, האם בן אדם הוא טוב או לא טוב, איך נרכשים ההתנהגויות שלו ועוד. השאלות הללו נשאלו מאז ומתמיד, דרך ספרות, חוקים ומשפט. הם נשאלו מאז ראשית ימי הפילוסופיה. אנו קוראים לזה "מדע כורסא", מהבחינה הזו שבעצם הפילוסוף מעלה שאלה, יושב בכורסתו (כדימוי) וחושב ישיבה מבוססת וחכמה, אך נותן את התשובות על בסיס ישיבתו בכורסא.

אבל אנחנו מדברים על מדע, הרצון, הצורך לצאת מהכורסא הזו ובעצם לבדוק את כל השאלות שאנחנו שואלים אודות ההתנהגויות האנושיות על כל סוגיהם, באמצעות מחקר ובכפוף לכלי המחקר שיש לנו ולעקרונות המחקר שמחייבים אותנו כמו בכל תחומי המחקר האחרים. 

ברגע שהשאלות ששואלים על התנהגויות האישיות כפופות למדע ולמחקר, אנחנו יכולים כעת לומר כי הפסיכולוגיה היא מדע. 

אנחנו נראה **שפרויד הוא אולי היחיד שיוצא מהכלל כי התיאוריה שלו לא מדעית.** אך הפסיכולוגיה כמדע מציגה גישות שונות לחקר ההתנהגויות אשר נותנות תשובות שונות לכל השאלות שאנו מכירים.

**ההיסטוריה של הפסיכולוגיה על קצה המזלג – המסלול בקצרה**  
הפסיכולוגיה נחשבת למדע מאוד צעיר, בשנת **1879** בעיר לייפציג בגרמניה, חוקר בשם **וונדט Wundt** שהיה פיזיולוג, היה הראשון שהעלה את הטענה שבעצם כמו שחוקרים כל תחום התנהגותי אחר: חוקרים התנהגות של גופים במרחב וקוראים לזה פיזיקה, או חוקרים התנהגות של חומרים וקוראים לזה כימיה, אז אנחנו **חוקרים התנהגות אנושית** ואנחנו יכולים לחקור אותה באותם כלים ותחת אותם עקרונות מדעיים כמו של מחקרים אחרים.

זו הייתה תקופה של גילוי האטום בסוף המאה ה-19, התעוררות מרשימה במדע ובתפיסה מדעית. וונדט מאוד מתרשם מגילוי האטום במובן הזה שבעצם המשמעות היא שישנם חלקיקים בסיסיים שווים אשר ההרכבים השונים בניהם יוצרים תוצרים שונים (האטום). וונדט מאמין שהוא יכול או צריך לחפש את המרכיבים האלו, **את האטומים האלו, של התודעה האנושית**. הוא טוען כי מה שמייחד את בני האדם זה העניין הזה של **"תודעה".** 

* "תודעה" – כל התכנים אשר אנחנו מודעים להם ברגע נתון. 

וונדט אמר שהוא מבין את כל התוצרים שאנחנו מבינים אותם באותו רגע, אבל הוא אומר שהוא רוצה להבין את המרכיבים הבסיסיים של התודעה האנושית, כלומר איך אנחנו יודעים שיש אור בחוץ. אז איך אפשר לחקור את התודעה האנושית? ובכן, זה לא קל. שכן אין לנו קשר לתודעה של מישהו אחר. הוא אמר שהוא רוצה לאמן אנשים להיות מסוגלים לחקור את מרכיבי התודעה של עצמם. הוא למעשה מציע עקרון מחקרי שלו הוא קורא **"אינטרוספקציה" – התבוננות עצמית.** הוא מעלה את הרעיון שאם הוא ילמד נבדקים לחקור את המודעות של עצמם, לקלף את כל מה שבנוי, שנלמד, שמורכב כבר – אנשים ידעו להגיע לגרעין הבסיסי של המודעות שלהם (לדוגמא, אם אני רואה בקבוק, זה לא האטום עצמו, אלא צריך להפוך את זה להגדרה פשטנית הרבה יותר). 

הגישה התיאורטית שלו נקראת **סטרוקטורליזם** – **מה הוא המבנה הבסיסי של התודעה האנושית**. 

זוהי תחילתו של המדע, של פסיכולוגיה. וונדט הרשים בעבודתו לא מעט חוקרים בתחום, הגיעו למעבדתו אנשי רוח ואנשים מדע בשביל להתרשם ולראות מה הוא עושה, ולמעשה לקחת את זה צעד אחד קדימה. את אותו צעד לקח **טיצ'נר** שהגיע ללמוד אצל וונדט בגרמניה, הוא הגיע ללמוד אצלו, חזר לארה"ב ומאוד התלהב מהרעיון שבו אנחנו צריכים לחקור את ההתנהגות האנושית, הוא ראה חשיבות מרכזית לחקר התודעה (שזה משהו שכביכול קיים רק אצלי בני אדם). טיצ'נר אמר **שהתודעה כל הזמן מתחלפת**. כמו שמה שאנחנו מודעים אליו עכשיו, אנחנו מודעים לכל מיני דברים שונים שקורים גם בחוץ, גם בכיתה וכו'. מפני שהתודעה כל הזמן מתחלפת אזי אין עניין בחלק מרכיבי התודעה (אותם אטומים עליהם דיבר וונדט), אלא מה שמעניין הוא לחקור את אותם מאפיינים שהתודעה מאפשרת אדפטציה והישרדות. הוא מייסד את הגישה הנקרית **פונקציונליזם** – **אותם תהליכים אשר מתרחשים בתודעה**. זו אותה שיטת מחקר של אינטרוספקציה – ישבו האנשים, יתבוננו פנימה, ויבדקו מה קורה בתודעה שלהם עצמם. 

נשאלה השאלה בכיתה מה אנחנו אומרים על השיטה הזו של אינטרוספקציה? שכן יושב נבדק מולנו ומספר את סיפורו, אך אנחנו לא יודעים באמת מה הוא עשה, אין לנו יכולת לשחזר את המחקר. זו הייתה הביקורת. 

\*\*\* חזרה: דיברנו מעלה על שתי הגישות של הסטרוקטורליזם והפונקציונליזם רצו לחקור איך מתנהלים התנהגויות של האדם בחברה. ישנו **כלל חשוב שעל פיו אפשר לעשות רפליקציה לאותו ניסוי**, כלומר אם ישנו מחקר מסוים שיש עליו כמה וכמה נבדקים ומציגה תוצאות כאלו ואחרות, כל חוקר אחר אמור להיות מסוגל לקחת את שיטת הניסוי ולהפעיל אותה על נבדקים אחרים ולראות מה הממצאים שהוא מקבל. **שיטת המחקר כאמור הייתה אינטרוספקציה**, בה יושב נבדק ומביע באופן מילולי את התוצרים של המודעות שלו, בין זה לבין עקרונות המחקר יש פער עצום, כאשר וונדט הוא זה שהחזיר את הפסיכולוגיה למדע ולסנכרן בניהם. 

גם הגישה הסטרוקטורליסטית והפונקציונליסטית אמנם לא חשובות לגישות של ימינו אבל הן חשובת **להבנה של מאיפה התחילה הפסיכולוגיה**. הגישה הבאה שנדבר עלייה והיא מאוד רלוונטית עד היום בפסיכולוגיה היא גישה הנקראת **ביהביוריזם.** היא נעשתה על ידי מספר חוקרים שאימצו את הרעיון על פיו "אין שום סיבה שהפסיכולוגיה לא יכולה להיות מדע". כשאנחנו רוצים לעשות מדע אנחנו חייבים להיות מסוגלים להגדיר את המשתנים, למדוד את המשתנים, למדוד את התוצאות, לעשות מניפולציות – זה מדע. אך כאשר המשתנה הוא מרכיב תודעתי – הוא לא מדיד, אי אפשר לבחון אותו. לכן **הגישה הביהביוריסטית** (התנהגותית) מאמצת את הרעיון שאנחנו רוצים לעשות מדע אבל אנחנו חייבים להיות מסוגלים לצפות במשתנים שלנו, למדוד אותם, לקחת את כל המניפולציות למעבדה ולהיות מסוגלים למדוד את התוצאות של המשתנים. 

**ובכן, כעת אנו מדברים על מדע שחוקר התנהגויות אנושיות אבל מוגבל לאותם משתנים שהם ברי צפייה וברי מדידה.** 

**במה אני יכולה לצפות? בהתנהגויות** שניתן לראות אותם, מגוון התנהגויות אנושיות הנראות לעין או נשמעות לאוזן או נקלטות על ידי החושים שלנו. אנחנו יכולים בעיקר לראות את ה**סביבה**, בני אדם חיים בסביבה שהיא כל דבר – סביבה פיזית, אנושית, אבל בני אדם מתנהגים בתוך סביבות.   
ישנם שני סוגים של סביבה:

- מה היה בסביבה לפני שהתרחשה ההתנהגות?  
- מה היה בהתנהגות עצמה?  
- תמיד יש תגובה מהסביבה, פידבק (הסביבה תמיד מגיבה גם כאשר אין תגובה). לדוגמא, אם המרצה עומדת ודבר מה מביא אותה לספר בדיחה, יכול להיות שהיא מרגישה שאנחנו משועממים... אנחנו יכולים להגיב בצחוק ואנחנו יכולים גם לא להגיב. גם אין תגובה זו תגובה. 

**הרעיון של הגישה הביהביוריסטית הוא: כל ההתנהגויות מקורן בסביבה, והסביבה הזאת גם מייצרת התנהגויות חדשות וגם שולטת בכמות או בשאלה אם בכלל ההתנהגויות האלו יחזרו על עצמן** (ובהמשך לדוגמא מעלה, ככל הנראה אם אנחנו לא נצחק אז המרצה לא תמשיך לספר לנו את הבדיחות, זה מייחס את ההסתברות לחזרה של אותה התנהגות). 

**אנחנו נדבר על התניות – התגובה של הסביבה תכתיב את ההסתברות לחזרה של ההתנהגות.** אם הנהגות היא מתוגמלת, יש הסתברות גבוהה שההתנהגות תחזור. אם התנהגות לא מתוגמלת או נענשת, יש הסתברות שההתנהגות הזו תפחת. 

**הגישה הביהביוריסטית תפסה את המקום של הפסיכולוגיה** במרבית המאה ה20 וזו הייתה הגישה השלטת עד שנות ה60 לערך. לאחר מכן היו גלגולים נוספים אך היא נשארה מאוד רלוונטית לתחומים מסוימים בפסיכולוגיה.   
הגישה לא רק שמסבירה למה אנשים מבצעים התנהגויות מסוימות ולמה הם לא מבצעים התנהגויות אחרות, אלא היא **בסיס לטיפול**, כי כשאנשים מבצעים התנהגויות שהן לא אדפטיביות להם (כמו תגובות מנטליות כמו הדרך בה אני מגיבה לעלבון) הן **הופכות להיות הרגל**, אבל בגיל מאוחר נראה כי ההתנהגויות האלו לא טובות לנו. הן לא אדפטיביות, לא מסתגלות לאדם. ואז העיקרון הטיפולי יהיה ללמוד להתנהל בהתנהגות חדשה. וto unlearn  את ההתנהגות הקודמת. 

**הגישה הפסיכואנליטית של פרויד**  
פרויד לא התיימר להציג פסיכולוגיה מדעית, היא לא מדע, לא מחקר. היא תיאוריה והיא שיטת טיפול. נדבר עליו לא מעט בתיאוריות אישיות ושיטות טיפול אך כעת נסביר עליו מעט. 

* יליד 1856, מתחיל להיות פעיל לקראת השליש האחרון של המאה ה19.  
* שם את הדגש על **תהליכים לא מודעים**, מבנים לא מודעים של הנפש (פרויד מדבר על עולם נפשי לא מודע, דבר שהגישה הביהביוריסטית מתעלם ממנו).     
* אחת מנקודותיו המרכזיות היא שאנחנו תוצר של **קונפליקטים וחומרים שמצויים ברמה הלא מודעת של הנפש שלנו**, רוב החומרים הלא מודעים הם חומרים שמתגבשים בתקופת **הילדות** והם בעצם הבסיס למה שאנחנו כל חיינו. כלומר, חוויות הילדות המוקדמת משפיעות במידה רבה על מאפייני האישיות הבוגרת (לדוגמא קונפליקט לא פטור שגרם לו לחרדה כאשר היה בן 5).   
* הקונפליקטים הלא מודעים הם אלו שמצויים בבסיס כל הפתולוגיות \= הפרעות הנפש.   
  רוב התסמינים שיש לאדם הם לא זמינים לו, הם בתת מודע, אבל זה לא אומר שהאדם הוא לא תוצר של החומרים האלו. כמו דחפים, יצרים, קונפליקטים, חרדות, תשוקות, הם בבסיס הפתולוגיות.   
* על פי פרויד מאחר וחומרים שמצויים בלא מודע הם אלו שגורמים לנו לכל המצוקות, **הריפוי יהיה באמצעות העלאתם למודע של חומרים שנמצאים בלא מודע ופתרון של אותם חומרים לא מודעים** (זו שיטת הטיפול הפסיכואנליטית במשפט קצר). 

**הגישה הפסיכואנליטית** עולה בתחילת המאה ה20 לראשונה, היה מהפך תפיסתי אדיר. אך זה גם רחוק מהפסיכולוגיה המחקרית, זה מעלה ומייצר הרבה מאוד ביקורת לצד הרבה מאוד ממשיכי דרך, אך בעצם כל הגישה הפסיכואנליטית של פרויד היא **התשתית לכל גישות הטיפול הדינאמיות.** 

**סקירה קצרה**  
ביהביוריזם מדבר על גירוי \=\> תגובה, כל ההתנהגויות האנושיות ניתנות להסבר רק על פי גישה של הסביבה המשפיעה על הפרט. ***סקינר*** היה הפסיכולוג המרכזי לגישה זו, אך הייתה בעיה בה הוא התעקש שכל התנהגות אנושית אפשר להסביר על ידי התנהגות והפידבק של הסביבה, אך זה מתעלם מהעובדה שלאדם יש דברים שלא קשורים לסביבה. הוא הסביר את העניין של רכישת שפה באמצעות התיאוריה הביהביוריסטית*. סקינר* יסביר שהתינוק מתחיל למלמל את המילים אך פתאום הוא אומר מילה כמו "אבא" ויתוגמל על כך ואז הוא יחזור על זה בהמשך. כאן המצב הסתבך כי איך יכול להיות שהאדם אומר מילים או משפטים שהוא מעולם לא שמע קודם?. העקרונות תקפים אבל כעת מתחיל להיות ברור שאי אפשר להסביר את כל ההתנהגויות האישיות רק על ידי גירוי ותגובה של התנהגות נצפית ותגובה נצפית מהסביבה. 

* נקודה למחשבה \- במלחמת העולם השנייה התפתח הרעיון של מחשב שממנו יוצא פלט מסוים, רעיון המחשבים הופך להיות אנלוגיה לMind  האנושי. הקוגניטיביים מגיעים ואומרים שהעיקר הוא מה שקורה באמצע קלט-\> **מחשב** \-\> פלט. המחשב הוא מה שחשוב, מה שיש באמצע. התפתחות המחשבים ובמקביל התפתחות ההבנה שגם אם אנחנו לא רואים מה יש בקופסא (במחשב), אין ספק שמה שקורה בה, בmind, זה מה שחשוב. ואז מוצעת הגישה הקוגניטיבית שתופסת את פעילות הmind  כפעילות של מערכת של עיבוד מידע. 

זה היה המצב עד שנת 1956, כאשר בכנס בארה"ב נוסדה **הגישה הקוגניטיבית**.

- הגישה הזו תופסת את ה mindהאנושי למחשב. שכן בה יש ידע, תהליכים. ועל כן המערכת המנטלית היא למעשה **מערכת של עיבוד מידע**. האנלוגיה הזו אפשרה את פיתוח ההבנה של איך עובד המוח האנושי, אמנם יש אינפוט אך הוא \=\> נכנס למערכת וכמו במחשב מתבצעים תהליכים על הידע הקיים והידע שנכנס \=\> בסופו של דבר יש משהו שנוצר.  
- על כן זוהי גישה שלבית:  
1. שלב ראשון של קלט אשר אומר שבעולם בחוץ יש כמות אדירה של מידע וגירויים. מאחר ובחוץ יש כמות כל כך גדולה של גירויים אנחנו זקוקים לאיזו שהיא "מסננת" שתשאיר בחוץ את רוב הגירויים כי אנחנו לא יכולים לקלוט את הכל, ותאפשר הכנסה של מס' גירויים מצומצם לתוך המערכת \- קשב.  
2. השלב השני יכיל תהליכי עיבוד \- תפיסה.   
3. אחסון אותם פריטים שעברו את המסננת, עברו תהליכי עיבוד ועכשיו הם נשארים "בפנים" – זיכרון. 

   לכן גישת עיבוד מידע מדברת על השלב הראשון=\> קשב (מסננת), השלב השני=\> עיבוד ותהליכי תפיסה, והשלב השלישי=\>זיכרון וארגון הידע. 

הגישה הבאה היא בעלת מאפיינים שונים מהגישות האחרות, היא **הגישה ההומניסטית.**   
הגישות האחרות אומרות **שהאדם למעשה הוא לא כל כך חופשי**, הוא לא בוחר בהתנהגויות שלו.

* לדוגמא הביהביוריסטית אומרת שהאדם תוצר של הסביבה. נדמה לי שיש לי רצון חופשי אבל זה לא באמת.  
* פרויד בגישה הפסיכואנליטית יגיד שאדם הוא תוצר של חוויות ילדות של דברים שנמצאים בלא מודע, אמנם נדמה לו שהוא בוחר אבל זה תוצר של כוחות תת המודע שלו. 

הגישה ההומניסטית (היא לא מרכזית אבל חשוב להציג אותה) אומרת ש**לאדם יש חופש בחירה. האדם חופשי לבחור ובכל מצב נתון תמיד האדם יכול לבחור.** יש בחירה באופן בו אני תופס את המצב שלי או הסביבה, הגישה ההומניסטית אומרת כי האדם הוא תוצר של הבחירות שלו. אזי, בכל רגע נתון אם אדם ירצה לשפר את מצבו או לשנות את מצבו, יהיה צורך לזהות את הבחירות שהביאו אותו עד הלום ולעזור לו לשנות את דפוס הבחירות, לזהות חלופות ועוד. הדגש הוא בפוטנציאל האישי לסיפוק, לאושר ושניתן לבצע שינוי. 

**עד כה דיברנו על גישות שבהן כל אחת שואלת מה מקור ההתנהגויות האנושיות? ומנסה להסביר אותן. הן מדברות על הסביבה, אך הן נותנות דגש ספציפי (תגובה מהסביבה / תת מודע / מערכת עיבוד מידע / חופש מוחלט לאדם לבחור) התשובות הן למעשה תשובות בעלות מושגים שונים.**

**הגישה הביולוגית**   
היא גישה השונה מכל הגישות הללו, היא מסתכלת על המוח הפיזי. היא אך ורק **גישה מחקרית**, היא לא גישה טיפולית כי הגישה הטיפולית שמתעסקת עם המוח היא פסיכיאטריה בלבד. הפסיכולוגים מבססים את הטיפול על שיחות, אין טיפול תרופתי בפסיכולוגיה. הפסיכולוגיה הביולוגית מחפשת את **המקור להתנהגויות האנושיות במוח הפיזי** ומציעה גם התערבויות במוח הפיזי אבל להתערב במוח בין אם זה תרופתית, שוק חשמלי וכו' מותר רק בפסיכיאטריה (הפסיכיאטר הוא רופא לכל דבר שעשה התמחות).  
הגישה הזו **מחפשת מה קורה במוח ואיפה קורה** במוח לגבי כל האירועים המנטליים כאשר מתרחשות התנהגויות כאלו ואחרות. לדוגמא, מה ואיפה קורה במוח כשבן אדם בחרדה / כשאדם נזכר / רוצה. 

**המוח האנושי**

משקלו כ- 1350 גר'  
תאי המוח כוללים כ 100 מיליארד נוירונים, מעין חוטי חשמל קטנים (תאי עצב) זה כל מה שפעיל במוח.   
יש לו כל מיני אזורים והוא נחלק לשני חלקים באופן פיזי.   
במסלול מסוים של קבוצת נוירונים מתרחשת פעילות אחרת, זו כל הפעילות המוחית.   
הגוף שלנו מרושת במערכת עצבים רבה, אך מה ש**מייחד** את הנוירונים בעמוד השדרה או במוח, הוא **שכאשר הם מתים אין חידוש של מערכת העצבים הזו (והפעילות שיש באזור הזה לא תתרחש).** ייתכן ובאזורים מסוימים של המוח יש חידוש של נוירונים, ולכן אם אפשר יהיה לזהות את המנגנונים האלו זה יכול לתת עתיד לתחום. 

**נוירון \= תא עצב המיועד להעברת סיגנלים ולקליטתם.**   
**הפעילות שמתבצעת במוח היא העברה של מסרים מנוירון לנוירון.** 

לאותו נוירון "חוט חשמל" (אנלוגיה) יש גוף תא, וזרוע אשר נקראת "אקסון" ואחריה יש כפתורים טרמינלים. אותן זרועות הנקראות "דנדריט" מקבלות את המסר מהתא הקודם, מעבירות אותו לאורך האקסון עד שהוא מגיע לכפתורים הנמצאים בסוף והם אלו שמעבירים את המסר לנוירונים הבאים.   
האקסון הזה מעביר "מתח חשמלי", המסר שרץ באקסונים הוא מתח חשמלי. ומכיוון שבהם רץ החשמל יש לנו צורך בבידוד שלהם, אכן האקסונים מכוסים בחומר שנקרא "מיילין" שהוא חומר מבודד שנדרש ל"הולכה" של "החשמל" בכדי שהדבר ירוץ אל תוך התא. 

**הנוירונים יוצרים "רשת" סבוכה וענפה של נוירונים, של כל העבודה במוח לגבי כל הפעילות המוחית של העברת סיגנלים.** 

**הקשר בין הנוירונים**  
לאחר שהמידע מגיע לכפתורים, התא הבא למעשה מקבל את "החשמל" בזרועות שלו ומריץ את החשמל הלאה. בין הקצה של התא המוסר לבין הזרועות של התא המקבל אנחנו רואים בהסתכלות קרובה מאוד **שאין מגע בין הכפתורים הטרמינלים**. החשמל העובר בין נוירונים מסוימים עובר במקום אשר נקרא **"סינפסה".** החשמל מגיע לקצה הכפתור והוא צריך לעבור לתא הבא, והוא לא יכול לעבור בריק. אבל מולקולות כן יכולות לעבור בריק. 

כאשר מגיעה האות החשמלית לכפתורים הטרמינלים הם מייצרים **שחרור של מולקולות כימיות** שמשתחררות לתוך המרחב הזה, לתוך הסינפסה. הזרועות המקבלות סופגות את המולקולות הכימיות הללו הנקראות "נוירוטרנסמיטר". המולקולות משתחררות, ובתא המקבל נפתחים "שערים" אשר מתאימים את הקליטה של הנוירוטרנסמיטרים שהם המוליכים העצביים. ברגע שהם נקלטים, הם מייצרים חשמל אשר ירוץ לאורך האקסון הבא. 

**כל הפעילות המוחית היא מעבר של *מתח חשמלי* בתוך הנוירונים ושחרור של מולקולות כימיות כלומר מוליכים עצביים בסינפסות בין התאים (למבחן).** 

לכל סוג של פעולה יש את המסלולים שבהם מתבצע התהליך הזה, מסלול מסוים לפעילות אחת ומסלול מסוים לפעילות אחרת, למעשה כל המוח שלנו הוא בעצם מסלולים רבים של קבוצות נוירונים שכשהם פעילים אז מתרחשת פעילות כזו או אחרת. אפשר להבין שפעילות תקינה של התנהגות או תהליך כזה או אחר תלויה בעצם בפעילות תקינה של אותו מסלול שאחראי על אותה פעילות תקינה. יש איזה שהוא מקום במוח של איזה שהוא מסלול ייעודי שכאשר במסלול הזה מתרחשת הפעילות הזו אני מסוגלת לעשות "שלום" עם היד. 

- מה היא הפעילות הזו? 100 מיליארד הנוירונים האלו למעשה לא עוסקות בפעילות אחת, כל כמה מהם עוסקים בפעילות נפרדת. אנחנו צריכים שתשתחרר כמות נכונה של נוירוטרנסמיטרים, הם ייקלטו כמו שצריך בתאים הקולטים וכך ימשיך החשמל והתהליך יימשך בצורה טובה. 


**כשאנו מדברים על תהליכים פתולוגיים אנחנו נחפש את הבעיה בסינפסות. אנחנו יודעים שמחלות נפש מסוימות מאופיינות על ידי זה שיש עודף נוירוטרנסמיטרים במסלולים הספציפיים, או שאנחנו יודעים שהפרעות אחרות מאופיינות בזה שיש מעט מידי מהם.** 

**העיקרון הוא שכשאנחנו מחפשים במוח הסבר על מחלת דיכאון, סכיזופרניה, או סי די, חרדה וכו', אנחנו מחפשים האם יש פעילות יתר או תת פעילות של הנוירוטרנסמיטרים שעובדים במסלולים הרלוונטיים וגם לא רק במחלות.** אם נזהה שמחלה מסוימת מאופיינת בעודף של נוירוטרנסמיטר באזור מסוים, מה יהיה העיקרון התרופתי? לווסת את זה ולהפחית אותם. ננסה או לשלוט בהפחתה של הייצור שלהם, או הפחתה של השחרור שלהם, או שננסה לשלוט על התאים המקבלים ונאמר ש"השערים" הקולטים יקלטו כמה שפחות. או לחילופין אם יש תופעות שאנחנו מזהים אותם בחסר, אז אולי ננסה לייצר יותר נוירוטרנסמיטר או ננסה להשפיע על השערים האלו שיקלטו יותר נוירוטרנסמיטרים. **המשחק של התרופות הפסיכיאטריות הוא על הסינפסות, המוליכים העצביים שנמצאים רלוונטיים ולטפל בהם.** 

**יש סוגים רבים של נוירוטרנסמיטרים** (לדוגמא טבלה במצגת, לא צריך ללמוד אותה אלא העיקרון). לדוגמא**Dopamine**  המייצר תחושות של **עונג**. אצל חולי סכיזופרניה אנחנו מוצאים פעילות יתר של דופמין, העיקרון הטיפולי הוא להפחית את כמות הדופמין. אנשים שיש רצון להפחית את הדופמין שלהם, הם חולי פרקינסון. 

