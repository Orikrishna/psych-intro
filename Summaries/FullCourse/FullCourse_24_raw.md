**שיעור 24**

טיפול קוגניטיבי המבוסס על המודל הקוגניטיבי  
CBT \-cognitive behavioral treatment- טיפולים ממוקדים שלוקחים השפעה גדולה מאוד בימינו. הם מדברים על כך שהטיפול *ממוקד בבעיה* ולכן יש בהם *חסכון בזמן*, בגלל שזה טיפול ממוקד בעיה אז אפשר ללמוד את מידת פתרון הבעיה והטיפול. הפתרון שלו מעבר לצורך הטיפולי והעזרה לאדם, הכוונה הגדולה יותר היא *ללמד את האדם להיות המטפל של עצמו*, ברגע שמבינים את העיקרון ומפנימים אותו זה הופך להיות צורת חיים. 

העיקרון של הטיפול הוא שכל הרגשות וכל ההתנהגויות נובעים מהמצב הנתפס, אבל יש לנו נטייה להבין שיש מצב שהוא גורם לרגש שגורם להתנהגות, התפיסה הזו היא שגויה מכיוון ש**מה שעולה מההתנהגות היא לפי מה שהאדם תופס את המצב\! האופן שבו אנחנו תופסים את המצב ולא המצב האובייקטיבי בעצמו.**  

יש לנו **קושי להפנים שאין מצב אובייקטיבי שם בחוץ שמשפיע עלי**, אלא יש את *האופן שבו אני תופסת את המצב שם בחוץ* שהוא זה שמשפיע עליי. לדוגמא אם יש כיתה וכולנו באותו מצב ויש מרצה שמלמד אותנו, אבל יכול להיות שמישהו מאתנו יחשוב שזה מרתק, וזה יעלה רגש של התלהבות. מישהו אחר יכול לתפוס את המצב כמשעמם, וזה יעלה רגש של שעמום. 

**הנקודה החשובה היא : לא המצב קובע את הרגש אלא המחשבה אודות המצב\! (רגש זה תגובה למצב שעולה באופן אוטומטי ואנחנו לא שולטים עליו, יש לו מרכיב של פוטנציאל התנהגותי כי ברגע שעולה רגש מסוים הוא מכתיב פוטנציאל התנהגותי).** 

**טיפול קוגניטיבי**

* ההתנהגות \- מבוסס על האופן בו האדם חושב, מפרש ומעבד מידע.  
* על המטפלים לשאול את המטופל אודות הנחות היסוד שלו, אמונותיו דעותיו ומחשבותיו (כי אנשים שונים תופסים אחרת את אותו המצב, כל אחד מפרש את המציאות אחרת. המטפל רוצה לזהות את הדפוסים כי הפרשנויות השליליות מובילות למחשבות השליליות וההתנהגויות השליליות).   
* המיקוד – בתהליכים הקוגניטיביים.  
* ממוקד בהווה – מה הם דפוסי החשיבה, בפרשנות, ועליהם לעבוד.   
* חשיבה לא אדפטיבית מובילה להתנהגות לא אדפטיבית.  
* הטיפול – לזהות את דפוסי ההתנהגות החוזרים על עצמם בכל הסיטואציות, את אמונות היסוד האלו ולבחון אותם. 

דוגמא למחשבות לא אדפטיביות: 

- "אני מוכרח שיאהבו אותי ויקבלו אותי כל הזמן": איזו שהיא הנחת ייסוד שהעולם חייב להתנהל כמו שאני חושב. אם אני אצליח להמיר את המחשבה שלי מכך שהעולם חייב להיות לא צודק, לאיזו שהיא מחשבה שהעולם חייב להיות כן צודק, זו יכולה להיות מחשבה חיובית ותשפיע לטובה על האדם. למרות שבשום מקום לא כתוב שמשהו חייב.

**המהות של הטיפול הקוגניטיבי- לבדוק עם אותו אדם מה העמדות שלו, מה עומד שם בבסיס והאם זה ריאלי, האם זה רציונאלי לחשוב כמו שהוא חושב או תופס.** 

למשל, Thought substitution, החלפת כל מחשבה לא רציונלית במחשבה כן רציונלית.  
"אני בטוח רק בבית" \=\> "בעצם, לעיתים רחוקות קרה לי משהו רע בחוץ".   
זה לדעת ולהכיר באמונות היסוד שלי ולהתחיל לאתגר אותם... האמנם מה שאני חושב זה ריאלי? 

**המהות של הטיפול הקוגניטיבי היא לאתגר את המחשבות ואת אמונות היסוד, לאתגר ולבחון עד כמה הן ריאליות. כי המחשבות האלו "המחשבות האוטומטיות" שקופצות לנו כפרשנות של המצב: "כמה מעניין / אני בחיים לא אבין את זה / על מה היא מדברת/ תמיד אני מתבלבל", מהווה את הפרשנות של המצב, זה מעין דיבור פנימי וזה מגדיר בעבורנו את העולם ומעלות את הרגש\!**

מאפייני המחשבות האוטומטיות:

- קופצות לראש באופן אוטומטי  
- אינן תוצאה של הסקה מודעת  
- בדרך כלל מאוד מהירות וקצרות  
- הרבה פעמים לא מודעים אליהן  
- מתייחסים אליהן כאל אמת מוחלטת 

מה הבעיה איתן:

- הן לא ריאליות ולא מבוססות על המציאות  
- לא נכונות  
- שלילות  
- מעוררות רגשות שליליים כגון חרדה

**המזל הוא שאפשר לשנות את המחשבות האוטומטיות האלו\! באמצעות איתגור שלהן..**   
**לבוא ולשאול את עצמי- האמנם זו הפרשנות היחידה האפשרית? להטיל ספק. כי אין מציאות אובייקטיבית והכל בראש שלנו.** 

* לא קל לנו לזהות את המחשבות האוטומטיות שלנו, אך *קל לנו לזהות רגש*. קל להגיד "אני עצובה, אני מאוכזבת".   
* כאשר מרגישים רגש מסוים, אי נוחות מסוימת, צריך לשאול את עצמינו "מה עבר עכשיו בראש?"  
* ההתחלה היא לשאול את האדם מתי הוא הרגיש אכזבה, ואז לשאול אותו מה הוא הרגיש שנייה לפני שהוא הרגיש את זה, מה היו *ההרגשות האוטומטיות* שלו, וברגע שנזהה את הדפוסים שחוזרים על עצמם אז יהיה לנו קל להטיל ספק.   
* יש כל מיני טעויות חשיבה שהן נורא מקובלות של הגזמה, ראיה של השלילי, קריאת מחשבות, הכללת יתר, תיוג, ניבוי עתידי, ביטול החיובי, התמקדות בשלילי.   
* *הטיפול יהיה בהטלת הספק:*  
1. מה העדויות, איך אתה יודע?  
2. האם קיים הסבר חלופי?   
3. מהו התרחיש הגרוע ביותר? מה כבר יקרה?

**CBT-"B"**  
המהות של הטיפול הקוגניטיבי במחשבות שליליות:   
מעין מעגל של:  
דיכאון \-\> המטופל שולט בחשיבה \-\> שביעות רצון \-\> דיכאון...   
הטיפול הוא לזהות את המחשבה וכיצד משפיעות המחשבה על מצב הרוח. חשיבה, רגש והתנהגות זה מעגל שמשפיע האחד על השני.

היה במקור טיפול קוגניטיבי C , טיפול התנהגותי B שהמקור שלהן בהתניה קלאסית או אופרנטית, אם יש התנהגויות לא אדפטיביות שגורמות לנו למצוקה, אנחנו צריכים להכחיד את ההתנהגות הלא רצויה וללמד התנהגות חלופית רצויה. ברמה הכי בסיסית זה למשל לתת חיזוקים להתנהגויות רצויות. לדוגמא: חולי דיכאון, החלק הקוגניטיבי הוא העיקר, אבל יש מקום לחלק ההתנהגותי כי אצל חולי דיכאון אחד הסימפטומים המרכזיים זה הפאסיביות, הb  של טיפול בחולי דיכאון יהיה לתת להם תכניות של התנהגות, הם יבצעו אותה ויחוזקו על כך. 

**יש טיפול של חשיפות** שבו נותנים לאדם החרד להיחשף לחרדה ולחוות את העובדה שהחרדה יורדת מעצמה. יש לחרדה מאפיינים פיזיולוגיים והיא באמת עולה באדם כמו דפיקות לב. התרומה של הקוגניציה היא הפרשנות, האדם מתחיל להרגיש דפיקות לב והוא מפרש את המצב כ"וואי אני הולך לקבל התקף לב", הפרשנות מגבירה את האימה, תגובת החרדה גבוהה ואז יש התקף חרדה. 

